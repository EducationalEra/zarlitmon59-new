<div id="hypercomments_widget" class="js-hypercomments-widget invisible"></div>

# Історичне минуле в літературі

<table>
  <tr>
    <td width="10%" align="center"><b>№</b></td>
    <td width="10%" align="center"><b>К-ть годин</b></td>
    <td width="40%" align="center"><b>Зміст навчального матеріалу</b></td>
    <td width="40%" align="center"><b>Державні вимоги до рівня загальноосвітньої підготовки учнів (за розділами)</b></td>
  </tr>
<tbody>
  <tr>
<td width="10%" style="vertical-align:top !important;">3</td>
<td width="10%" style="vertical-align:top !important;">10</td>
    <td width="40%" style="vertical-align:top !important;">
<b>Вальтер Скотт (1771–1832). «Айвенго».</b> В. Скотт – засновник історичного роману. Історія і художній вимисел у романі «Айвенго». Утілення в образі Айвенго кодексу лицаря, художні засоби створення образу. Зіткнення добра, краси й справедливості із жорстокістю і підступністю. Образи Бріана де Буагильбера, принца Джона, Фрон де Бефа, Моріса де Брасі, Ровени, Ребекки. Історичний колорит твору та засоби його створення. Динаміка сюжету і гумор.  <br>
Друга світова війна у європейській поезії (<b>К. І. Галчинський</b> («Лист із полону», «Пісня про солдатів  з Вестерплятте» та ін.), <b>А. Марґул-Шпербер</b> («Про назву концтабору Бухенвальд»), <b>Б. Ш. Окуджава</b> («До побачення, хлопчики…») та інші – 2-3 твори за вибором учнів і вчителя).  <br>
Зображення трагедії Другої світової війни з різних боків Європи.   <br>
<b>Василь Володимирович Биков (1924–2003). «Альпійська балада».</b> Особливості сюжету і композиції повісті. Образи Івана Терешка і Джулії. Протиставлення сили дружби й кохання світу насильства. Гуманістичний зміст повісті. Символічність назви твору, риси жанру балади в ньому.   <br>
<b><i>Теорія літератури (ТЛ).</i></b> Поглиблення понять про роман (історичний роман). Види й функції пейзажу у творі. Початкові поняття про художній час, художній простір.   <br>
<b><i>Література і культура (ЛК).</i></b> Культура проти війни (твори живопису, музики, кіно, у яких викривається війна). <br>
<b><i>Україна і світ (УС).</i></b> Висловлювання українських митців про В. Скотта, його вплив на розвиток історичного роману.    <br>
<b><i>Елементи компаративістики (ЕК).</i></b> Порівняння образів персонажів (Бріан де Буагильбер і Айвенго, леді Ровена і Ребекка). Зіставлення літературних творів із їхніми втіленнями в інших видах мистецтва (кіно, театр, ілюстрації та ін.).   
</td>
    <td width="40%" style="vertical-align:top !important;">
<i><b>Учень (учениця):</b></i><br>
<i>знає</i> основні відомості про життя і творчість письменників; <br>
<i>виразно читає </i> твори (фрагменти або цілісно), <i>виявляє</i> емоційне враження від прочитаного, <i>пояснює</i> своє ставлення; <br>
<i>виявляє</i> історичну основу прочитаних творів; <br>
<i>висловлює</i> власне судження щодо подій і образів, <i>підтверджує</i> свою думку цитатами з тексту; <br>
<i>переказує</i> текст (у частинах або цілісно) з виявленням особливостей сюжету (епічного або ліричного);<br>
<i>характеризує</i> образи персонажів, <i>виявляє</i> в них ключові риси, національний і загальнолюдський зміст;<br>
<i>порівнює</i> образи героїв (Бріан де Буагильбер і Айвенго, леді Ровена і Ребекка), <i>виявляє</i> схожість і відмінності між ними;<br>
<i>вирізняє</i> у прочитаних текстах художні засоби створення образів персонажів, <i>установлює</i> функції засобів образотворення;<br>
<i>характеризує</i> образ автора і засоби вираження авторської позиції;<br>
<i>визначає</i> види і функції пейзажу в прочитаних творах (розкриття  образів, національного колориту, авторської позиції, ідеї);<br>
<i>дає визначення</i> поняття «художній час», <i>пояснює</i> його відмінність від хронологічного часу; <br>
<i>виокремлює</i> епізоди текстів, де відбувається зміщення лінійного часу, відхід автора від хронологічної послідовності у викладі подій, <i>пояснює</i> значення цього прийому; <br>
<i>дає визначення</i> поняття «художній простір», <i>установлює</i> особливості художнього простору в прочитаних творах; <br>
<i>висловлює</i> враження про ліричні твори про Другу світову війну.
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>