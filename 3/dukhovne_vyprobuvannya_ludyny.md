<div id="hypercomments_widget" class="js-hypercomments-widget invisible"></div>

# Духовне випробування людини (6 годин)

<table>
  <tr>
    <td width="50%" align="center"><b>Очікувані результати навчально-пізнавальної діяльності учнів</b><br>
(за розділами)</td>
    <td width="50%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="50%" style="vertical-align:top !important;">
<b>Ключові компетентності</b><br>
<i><b>Учень (учениця):</b></i><br>
- <i>набуває</i> навичок ухвалювати життєво важливі рішення, усвідомлює цінність родинних стосунків <b>(НЛ-2)</b>;<br>
- <i>аналізує</i> трагічні наслідки ризикованого втручання людини у світ природи <b>(НЛ-3)</b>;<br>
- <i>цінує</i> професіоналізм, навчається долати труднощі, критично оцінює ризики підприємницької діяльності в екстремальних умовах <b>(НЛ-4)</b>.<br>
<br>
<b>Предметні компетентності</b><br>
<b><i>Учень (учениця):</i></b><br>
- виразно читає художні тексти, емоційно сприймає, висловлює враження від прочитаних творів;<br>
- розкриває історичні, моральні, філософські проблеми у творах письменників, актуальність проблематики оповідань для сьогодення;<br>
- розповідає про основні факти життя і творчості митців;<br>
- вирізняє напружені (кульмінаційні) моменти сюжету, їхнє значення для розкриття образів персонажів;<br>
- аналізує образи персонажів: їхні характерні риси, вчинки, стосунки з іншими персонажами, динаміку, засоби створення (художня деталь, символи та ін.);<br>
- визначає у творах антитези, пояснює, як вони реалізовані у творах;<br>
- знаходить у прочитаних творах символи, виявляє їхній прихований зміст, множинність трактування;<br>
- порівнює оригінали й художні переклади (фрагменти) творів митців (за умови володіння іноземною мовою);<br>
- висловлює власне ставлення до порушених у творах філософських і моральних проблем.
</td>
    <td width="50%" style="vertical-align:top !important;">
<b>Джеймс Олдрідж (нар. 1918). «Останній дюйм». </b> Проблема взаємин між батьками й дітьми. Символічність назви оповідання. Образи Бена і Деві, художні засоби їхнього створення. Віра у внутрішні можливості людини,  подолання нею життєвих випробувань, здатність до порозуміння. Утвердження сімейних цінностей.<br>
<b>Редьярд Кіплінг (1865–1936). «Балада про Схід і Захід». «Якщо…».</b><br>
Протистояння і примирення Сходу й Заходу в «Баладі про Схід і Захід» Р. Кіплінга. Антитези у творі. Ідеї миру і  дружби. Динаміка образів головних героїв (Камаль, Полковничий син).<br>
Проблема духовного випробування людини та її моральної стійкості у вірші Р. Кіплінга «Якщо…». Сюжет і композиція вірша. Художні особливості твору, його провідна ідея (людина повинна залишатися собою у різних життєвих випробуваннях, зберігати вірність моральним принципам).<br>
<br>
<b><i>Теорія літератури (ТЛ).</i></b><br> 
Поглиблення понять про баладу (літературну), оповідання, вірш.<br>
<b><i>Література і культура (ЛК).</i></b><br> 
Утілення творів Дж. Олдріджа, Р. Кіплінга в мистецтві (кіно, ілюстрації  тощо).<br>
<b><i>Україна і світ (УС).</i></b><br> 
Дж. Олдрідж і Україна. Українські переклади творів митців.<br>
<b><i>Елементи компаративістики (ЕК).</i></b><br> 
Порівняння оригіналів і художніх перекладів (фрагментів) творів митців (за умови володіння учнями іноземною мовою).<br>
<b><i>Міжпредметні зв’язки (МЗ).</i></b><br>
Історія, іноземна мова.<br>
<br>
<u>Завершення І семестру</u>
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>