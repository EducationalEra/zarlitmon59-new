<div id="hypercomments_widget" class="js-hypercomments-widget invisible"></div>

# Билини і балади

<table>
  <tr>
    <td width="10%" align="center"><b>№</b></td>
    <td width="10%" align="center"><b>К-ть годин</b></td>
    <td width="40%" align="center"><b>Зміст навчального матеріалу</b></td>
    <td width="40%" align="center"><b>Державні вимоги до рівня загальноосвітньої підготовки учнів (за розділами)</b></td>
  </tr>
<tbody>
  <tr>
<td width="10%" style="vertical-align:top !important;">2</td>
<td width="10%" style="vertical-align:top !important;">10</td>
    <td width="40%" style="vertical-align:top !important;">
Билина як жанр. Поетичне відображення історії Київської Русі в билинах. Основні цикли билин (Київський, Новгородський). <br>
<b>«Ілля Муромець і Соловей-Розбійник».</b> Реальність (історія, побут, звичаї) і художня вигадка в билині. Ідеал воїна-захисника в билині «Ілля Муромець і Соловей-Розбійник». Утілення людських чеснот в образах героїв билин. Елементи фольклору.  <br>
Балада як жанр фольклору та літератури. Характерні ознаки балади.  <br>
Фольклорні балади. <br>
<b>«Король Лір і його дочки».</b> <br>
<b>«Як Робін Гуд став розбійником» або «Поєдинок Робіна Гуда з Гаєм Гізборном»</b> (1 за вибором учителя).<br>
<b>«Король Лір і його дочки».</b> Моральний урок у творі. Король Лір як вічний образ. <br>
<b>«Як Робін Гуд став розбійником» або «Поєдинок Робіна Гуда з Гаєм Гізборном».</b> Ідеї свободи і служіння народові. Образ народного захисника Робіна Гуда. <br>
Літературні балади. <br>
<b>Йоганн Крістоф Фрідріх Шиллер (1759–1805). «Рукавичка».</b> Випробування головного героя балади. Образ справжнього лицаря, його мужність, відвага, людська гідність.  <br>
<b>Адам Міцкевич (1798–1855). «Світязь».</b> Утвердження любові до батьківщини й героїзму в баладі А. Міцкевича. Символічні образи, елементи фольклору у творі. <br>
<b>Роберт Льюїс Стівенсон (1850–1894). «Балада про вересовий трунок».</b> Основний конфлікт балади (батько і син – король, свобода – рабство). Утвердження духовної сили пиктів, їхнього героїзму в захисті національних цінностей. Символіка  твору.  <br>
<b><i>Теорія літератури (ТЛ).</i></b> Билина, балада (фольклорна і літературна), гіпербола, символ.     <br>
<b><i>Література і культура (ЛК).</i></b> Історія і культура Київської Русі. Зображення героїв билин і балад у мистецтві (живописі, музиці, мультиплікації та ін.). <br>
<b><i>Україна і світ (УС).</i></b> А. Міцкевич і Україна. Музеї А. Міцкевича і пам’ятники письменникові в Польщі (Познань), Україні (Львів), Білорусі (Новогрудок).  <br>
<b><i>Елементи компаративістики (ЕК).</i></b> Порівняння особливостей фольклорних і літературних балад, оригіналів і перекладів (як цілісно, так і в окремих фрагментах).      
</td>
    <td width="40%" style="vertical-align:top !important;">
<i><b>Учень (учениця):</b></i><br>
<i>виразно читає</i> билини й балади, <i>висловлює</i> власне враження про них, емоційне ставлення до змальованих подій, героїв;<br> 
<i>дає визначення</i> жанрів «билина», «балада», <i>виявляє</i> їхні характерні ознаки в текстах прочитаних творів;<br>
<i>називає</i> цикли билин (Київський і Новгородський), ключові твори і  героїв циклів;<br>
<i>визначає</i> характерні риси фольклорних балад («Король Лір і його дочки» та балади про Робіна Гуда);<br>
<i>характеризує</i> образи билин і фольклорних балад як традиційні й вічні, <i>розкриває</i> втілення в них народних уявлень (про мораль, патріотизм, героїзм та ін.);<br>
<i>переказує</i> сюжети билин і балад (в окремих частинах і цілісно); <br>
<i>визначає</i> ключові (зокрема кульмінаційні) моменти в билинах і баладах, <i>установлює</i>, як у ключових моментах  виявляються риси героїв, увиразнюється ідея твору;<br>
<i>характеризує</i> образи персонажів прочитаних творів; <br>
<i>виявляє</i> засоби поетичної мови в билинах і баладах (гіперболи, епітети, метафори, повтори та ін.), зокрема фольклорного походження; <br>
<i>визначає</i> у прочитаних творах символи (наприклад, рукавичка, озеро, білі лілії, вересовий напій та ін.), <i>розкриває</i>  їхній прихований зміст;<br>
<i>зіставляє</i> оригінали літературних балад із художніми перекладами (за умови володіння іноземною мовою);<br> 
<i>розкриває</i> особливості відтворення сюжетів та образів билин і балад у мистецтві (творах живопису, музики, кіно, мультиплікації та ін. – за вибором);<br>
<i>називає</i> перекладачів билин, балад, виявляє майстерність їхніх перекладів. 
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>