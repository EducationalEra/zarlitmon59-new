<div id="hypercomments_widget" class="js-hypercomments-widget invisible"></div>

# Билини і балади (10 годин)

<table>
  <tr>
    <td width="50%" align="center"><b>Очікувані результати навчально-пізнавальної діяльності учнів</b><br>
(за розділами)</td>
    <td width="50%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="50%" style="vertical-align:top !important;">
<b>Ключові компетентності</b><br>
<i><b>Учень (учениця):</b></i><br>
- <i>поважає</i> загальнолюдські чесноти, родинні цінності, героїзм і відданість вітчизні <b>(НЛ-2)</b>;<br>
- <i>самокритично</i> оцінює власні  рішення та поведінку <b>(НЛ-3)</b>.<br>
<br>
<b>Предметні компетентності</b><br>
<b><i>Учень (учениця):</i></b><br>
- виразно читає билини й балади, висловлює власне враження про них, емоційне ставлення до змальованих подій, героїв;<br>
- дає визначення жанрів «билина», «балада», виявляє їхні характерні ознаки в текстах прочитаних творів;<br>
- називає цикли билин (Київський і Новгородський), ключові твори і  героїв циклів;<br>
- визначає характерні риси фольклорних балад («Король Лір і його дочки» та балади про Робіна Гуда);<br>
- характеризує образи билин і фольклорних балад як традиційні й вічні, розкриває втілення в них народних уявлень (про мораль, патріотизм, героїзм та ін.);<br>
- переказує сюжети билин і балад (в окремих частинах і цілісно);<br>
- визначає ключові (зокрема кульмінаційні) моменти в билинах і баладах, установлює, як у ключових моментах  виявляються риси героїв, увиразнюється ідея твору;<br>
- характеризує образи персонажів прочитаних творів;<br>
- виявляє засоби поетичної мови в билинах і баладах (гіперболи, епітети, метафори, повтори та ін.), зокрема фольклорного походження;<br>
- визначає у прочитаних творах символи (наприклад, рукавичка, озеро, білі лілії, вересовий напій та ін.), розкриває  їхній прихований зміст;<br>
- зіставляє оригінали літературних балад із художніми перекладами (за умови володіння іноземною мовою);<br>
- розкриває особливості відтворення сюжетів та образів билин і балад у мистецтві (творах живопису, музики, кіно, мультиплікації та ін. – за вибором);<br>
- називає перекладачів билин, балад, виявляє майстерність їхніх перекладів.
</td>
    <td width="50%" style="vertical-align:top !important;">
Билина як жанр. Поетичне відображення історії Київської Русі в билинах. Основні цикли билин (Київський, Новгородський).<br>
<b>«Ілля Муромець і Соловей-Розбійник».</b> Реальність (історія, побут, звичаї) і художня вигадка в билині. Ідеал воїна-захисника в билині «Ілля Муромець і Соловей-Розбійник». Утілення людських чеснот в образах героїв билин. Елементи фольклору.<br>
Балада як жанр фольклору та літератури. Характерні ознаки балади.<br>
Фольклорні балади.<br>
<b>«Король Лір і його дочки».</b><br>
<b>«Як Робін Гуд став розбійником» або «Поєдинок Робіна Гуда з Гаєм Гізборном» (1 за вибором учителя).</b><br>
<b>«Король Лір і його дочки».</b> Моральний урок у творі. Король Лір як вічний образ.<br>
<b>«Як Робін Гуд став розбійником» або «Поєдинок Робіна Гуда з Гаєм Гізборном».</b> Ідеї свободи і служіння народові. Образ народного захисника Робіна Гуда.<br>
Літературні балади.<br>
<b>Йоганн Крістоф Фрідріх Шиллер (1759–1805). «Рукавичка».</b> Випробування головного героя балади. Образ справжнього лицаря, його мужність, відвага, людська гідність.<br>
<b>Адам Міцкевич (1798–1855). «Світязь».</b> Утвердження любові до батьківщини й героїзму в баладі А. Міцкевича. Символічні образи, елементи фольклору у творі.<br>
<b>Роберт Льюїс Стівенсон (1850–1894). «Балада про вересовий трунок».</b> Основний конфлікт балади (батько і син – король, свобода – рабство). Утвердження духовної сили пиктів, їхнього героїзму в захисті національних цінностей. Символіка  твору.<br>
<br>
<b><i>Теорія літератури (ТЛ).</i></b><br> 
Билина, балада (фольклорна і літературна), гіпербола, символ. <br>
<b><i>Література і культура (ЛК).</i></b><br> 
Історія і культура Київської Русі. Зображення героїв билин і балад у мистецтві (живописі, музиці, мультиплікації та ін.).<br>
<b><i>Україна і світ (УС).</i></b><br> 
А. Міцкевич і Україна. Музеї А. Міцкевича і пам’ятники письменникові в Польщі (Познань), Україні (Львів), Білорусі (Новогрудок).<br>
<b><i>Елементи компаративістики (ЕК).</i></b><br> 
Порівняння особливостей фольклорних і літературних балад, оригіналів і перекладів (як цілісно, так і в окремих фрагментах). <br>
<b><i>Міжпредметні зв’язки (МЗ).</i></b><br>
Історія, іноземна мова.
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>