<div id="hypercomments_widget" class="js-hypercomments-widget invisible"></div>

# Літературний детектив (5 годин)

<table>
  <tr>
    <td width="50%" align="center"><b>Очікувані результати навчально-пізнавальної діяльності учнів</b><br>
(за розділами)</td>
    <td width="50%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="50%" style="vertical-align:top !important;">
<b>Ключові компетентності</b><br>
<i><b>Учень (учениця):</b></i><br>
- <i>розуміє</i> невідворотність покарання злочину <b>(НЛ-2)</b>;<br>
- <i>висловлює</i> судження щодо переваг фізичної витривалості, здорового способу життя <b>(НЛ-3)</b>.<br>
- <i>усвідомлює</i> необхідність набуття знань для успішної професійної діяльності <b>(НЛ-4)</b>.<br>
<br>
<b>Предметні компетентності</b><br>
<b><i>Учень (учениця):</i></b><br>
- дає визначення жанру «детектив», виявляє його характерні ознаки  на прикладі прочитаних творів;<br>
- знає про історію виникнення і формування жанру у світовій літературі, видатних представників детективної літератури;<br>
- розповідає про ключові віхи життя і творчості Е. А. По і    А. Конана Дойла, називає їхні найвідоміші твори, причини популярності серед різних поколінь;<br>
- знає і виявляє характерні ознаки циклу (на прикладі творів про Шерлока Холмса);<br>
- висловлює враження від прочитаних творів письменників, розповідає про своїх улюблених героїв;<br>
- виявляє особливості сюжету і композиції творів Е. А. По та  А. Конана Дойла;<br>
- встановлює значення прийому «розповідь у розповіді» в текстах письменників;<br>
- характеризує образи персонажів (Легран, Джупітер, Шерлок Холмс, Ватсон, учасники злочинів та ін.);<br>
- змальовує образи оповідачів, називає їхні провідні риси, роль у розгортанні сюжету (спостерігач, безпосередній учасник сюжету (персонаж) тощо);<br>
- розуміє поняття «точка зору», виявляє у творах різні точки зору (персонажів, оповідача) на події, зіставляє їх;<br>
- розповідає про відомі екранізації за творами Е. А. По і       А. Конана Дойла (1-2 за вибором), висловлює власне судження про втілення героїв детективів засобами кіномистецтва;<br>
- порівнює оригінали й художні переклади творів письменників (за умови володіння іноземною мовою).
</td>
    <td width="50%" style="vertical-align:top !important;">
Детектив як жанр літератури, характерні ознаки жанру. Жанрове розмаїття детективів.<br>
<b>Едгар Аллан По «Золотий жук», Артур Конан Дойл «Пістрява стрічка» або «Спілка рудих» (1-2 твори за вибором учителя й учнів).</b><br>
<b>Едгар Аллан По (1809-1849). «Золотий жук».</b> Е. А. По – засновник жанру детективу у світовій літературі. Захопливий сюжет повісті «Золотий жук». Особливості композиційної будови твору – «розповідь у розповіді», її художнє значення (поєднання різних точок зору, створення емоційної напруги, таємничої атмосфери та ін.).  Образи Вільяма Леграна, Джупітера, оповідача.<br>
<b>Артур Конан Дойл (1859–1930). Оповідання про Шерлока Холмса («Пістрява стрічка», «Спілка рудих»).</b><br>
А. Конан Дойл – відомий автор детективних циклів,  популярність його героїв у різних країнах. Особливості сюжету і композиції оповідань про Шерлока Холмса. Шерлок Холмс як безпосередній учасник розв’язання сімейного конфлікту в оповіданні «Пістрява стрічка». Іронічне зображення пристрасті людини до легкого збагачення в оповіданні «Спілка рудих». Сутність «дедуктивного методу» Шерлока Холмса, утвердження в його образі сили інтелекту і моральних якостей. Доктор Ватсон як оповідач. Різні точки зору на події як художній прийом створення атмосфери таємничості.<br>
<br>
<b><i>Теорія літератури (ТЛ).</i></b><br> 
 Оповідач і розповідач. Початкове поняття про точку зору.  <br>
<b><i>Література і культура (ЛК).</i></b><br> 
Екранізації творів Е. А. По і А. Конана Дойла. Музеї Е. По в США (Балтимор, Річмонд), Шерлока Холмса  у Великобританії (Лондон). Пам’ятники письменникам та їхнім героям.<br>
<b><i>Україна і світ (УС).</i></b><br> 
Українські письменники – майстри детективного жанру.<br>
<b><i>Елементи компаративістики (ЕК).</i></b><br> 
Порівняння оригіналів і художніх перекладів. Порівняння літературних детективів з екранізаціями. <br>
<b><i>Міжпредметні зв’язки (МЗ).</i></b><br>
Українська література. 
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>