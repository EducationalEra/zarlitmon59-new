<div id="hypercomments_widget" class="js-hypercomments-widget invisible"></div>

# Літературний детектив

<table>
  <tr>
    <td width="10%" align="center"><b>№</b></td>
    <td width="10%" align="center"><b>К-ть годин</b></td>
    <td width="40%" align="center"><b>Зміст навчального матеріалу</b></td>
    <td width="40%" align="center"><b>Державні вимоги до рівня загальноосвітньої підготовки учнів (за розділами)</b></td>
  </tr>
<tbody>
  <tr>
<td width="10%" style="vertical-align:top !important;">6</td>
<td width="10%" style="vertical-align:top !important;">5</td>
    <td width="40%" style="vertical-align:top !important;">
Детектив як жанр літератури, характерні ознаки жанру. Жанрове розмаїття детективів. <br>
<b>Едгар Аллан По «Золотий жук», Артур Конан Дойл «Пістрява стрічка» або «Спілка рудих»</b> (1-2 твори за вибором учителя й учнів).<br>
<b>Едгар Аллан По (1809-1849). «Золотий жук».</b> Е. А. По – засновник жанру детективу у світовій літературі. Захопливий сюжет повісті «Золотий жук». Особливості композиційної будови твору – «розповідь у розповіді», її художнє значення (поєднання різних точок зору, створення емоційної напруги, таємничої атмосфери та ін.).  Образи Вільяма Леграна, Джупітера, оповідача.  <br>
<b>Артур Конан Дойл (1859–1930). Оповідання про Шерлока Холмса («Пістрява стрічка», «Спілка рудих»).</b>  <br>
А. Конан Дойл – відомий автор детективних циклів,  популярність його героїв у різних країнах. Особливості сюжету і композиції оповідань про Шерлока Холмса. Шерлок Холмс як безпосередній учасник розв’язання сімейного конфлікту в оповіданні «Пістрява стрічка». Іронічне зображення пристрасті людини до легкого збагачення в оповіданні «Спілка рудих». Сутність «дедуктивного методу» Шерлока Холмса, утвердження в його образі сили інтелекту і моральних якостей. Доктор Ватсон як оповідач. Різні точки зору на події як художній прийом створення атмосфери таємничості.  <br>
<b><i>Теорія літератури (ТЛ).</i></b> Оповідач і розповідач. Початкове поняття про точку зору. <br>
<b><i>Література і культура (ЛК).</i></b> Екранізації творів Е. А. По і А. Конана Дойла. Музеї Е. По в США (Балтимор, Річмонд), Шерлока Холмса  у Великобританії (Лондон). Пам’ятники письменникам та їхнім героям.   <br>
<b><i>Україна і світ (УС).</i></b> Українські письменники – майстри детективного жанру.  <br>
<b><i>Елементи компаративістики (ЕК).</i></b> Порівняння оригіналів і художніх перекладів. Порівняння літературних детективів з екранізаціями.
</td>
    <td width="40%" style="vertical-align:top !important;">
<i><b>Учень (учениця):</b></i><br>
<i>дає визначення</i> жанру «детектив», <i>виявляє</i> його характерні ознаки  на прикладі прочитаних творів; <br>
<i>знає</i> про історію виникнення і формування жанру у світовій літературі, видатних представників детективної літератури;<br>
<i>розповідає</i> про ключові віхи життя і творчості Е. А. По і А. Конана Дойла, <i>називає</i> їхні найвідоміші твори, причини популярності серед різних поколінь;<br>
<i>знає і виявляє</i> характерні ознаки циклу (на прикладі творів про Шерлока Холмса);<br>
<i>висловлює</i> враження від прочитаних творів письменників, <i>розповідає</i> про своїх улюблених героїв;<br>
<i>виявляє</i> особливості сюжету і композиції творів Е. А. По та  А. Конана Дойла;<br>
<i>встановлює</i> значення прийому «розповідь у розповіді» в текстах письменників;<br>
<i>характеризує</i> образи персонажів (Легран, Джупітер, Шерлок Холмс, Ватсон, учасники злочинів та ін.);<br>
<i>змальовує</i> образи оповідачів, називає їхні провідні риси, роль у розгортанні сюжету (спостерігач, безпосередній учасник сюжету (персонаж) тощо);<br>
<i>розуміє</i> поняття «точка зору», <i>виявляє</i> у творах різні точки зору (персонажів, оповідача) на події, <i>зіставляє</i> їх;<br>
<i>розповідає</i> про відомі екранізації за творами Е. А. По і А. Конана Дойла (1-2 за вибором), <i>висловлює</i> власне судження про втілення героїв детективів засобами кіномистецтва; <br>
<i>порівнює</i> оригінали й художні переклади творів письменників (за умови володіння іноземною мовою).
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>