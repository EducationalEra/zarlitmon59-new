<div id="hypercomments_widget" class="js-hypercomments-widget invisible"></div>

# Дружба і кохання

<table>
  <tr>
    <td width="10%" align="center"><b>№</b></td>
    <td width="10%" align="center"><b>К-ть годин</b></td>
    <td width="40%" align="center"><b>Зміст навчального матеріалу</b></td>
    <td width="40%" align="center"><b>Державні вимоги до рівня загальноосвітньої підготовки учнів (за розділами)</b></td>
  </tr>
<tbody>
  <tr>
<td width="10%" style="vertical-align:top !important;">5</td>
<td width="10%" style="vertical-align:top !important;">9</td>
    <td width="40%" style="vertical-align:top !important;">
<b>Олександр Сергійович Пушкін (1799–1837). «19 жовтня 1825 року».</b><br>
Дитинство і юність О. С. Пушкіна. Уславлення ліцейської дружби й вірності ідеалам у вірші О. С. Пушкіна «19 жовтня 1825 року». Авторські спогади й роздуми у творі. <br>
<b>Шолом-Алейхем «Пісня над піснями», Олександр Грін  «Пурпурові вітрила»</b> (1 твір за вибором учителя й учнів) <br>
<b>Шолом-Алейхем (1859–1916). «Пісня над піснями».</b> Віхи життєвого і творчого шляху письменника. Відображення у його творах культури та долі єврейського народу. Тема кохання в  повісті Шолом-Алейхема «Пісня над піснями». Еволюція героїв (Шимек і Бузя) у часі. Біблійні мотиви в повісті. Утвердження етичних цінностей. <br>
<b>Олександр Грін (1880–1932). «Пурпурові вітрила».</b> Поєднання реального і фантастичного в повісті. Основний конфлікт твору (Каперна – мрія). Ассоль і Грей. Символіка образу пурпурових вітрил. <br>
Вірші зарубіжних поетів про дружбу і кохання (<b>Р. Бернс</b> («Любов»), <b>Г. Гейне</b> («Коли настав чудовий май…»), <b>К. М. Симонов</b> («Жди мене…») та інші – 2-3 за вибором учнів і вчителя). Поетизація високого почуття, розкриття його сутності.   <br>
<b><i>Теорія літератури (ТЛ).</i></b> Поглиблення понять про вірш, повість, образ автора.    <br>
<b><i>Література і культура (ЛК).</i></b> Біблія («Пісня над піснями»). Екранізації,  ілюстрації, театральні вистави за творами митців. <br>
<b><i>Україна і світ (УС).</i></b> Шолом-Алейхем і Україна. Літературні музеї Шолом-Алейхема і Олександра Гріна.   <br>
<b><i>Елементи компаративістики (ЕК).</i></b> Порівняння образів персонажів. Зіставлення літературних образів із кінообразами.  
</td>
    <td width="40%" style="vertical-align:top !important;">
<i><b>Учень (учениця):</b></i><br>
<i>знає і розповідає</i> про основні факти життя і творчості митців, їхні зв’язки з Україною, увічнення їхньої пам’яті в літературних музеях, пам’ятниках;<br>
<i>виявляє</i> факти біографії О. С. Пушкіна у вірші «19 жовтня 1825 року»; <br>
<i>визначає</i> провідну ідею вірша О. С. Пушкіна «19 жовтня 1825 року», <i>знаходить</i> відповідні цитати; <br>
<i>характеризує</i> образ автора у вірші О. С. Пушкіна «19 жовтня 1825 року», його спогади, зміни образу автора в часі; <br>
<i>визначає</i> роль описів природи у вірші «19 жовтня 1825 року», <i>розкриває</i> їхнє емоційне забарвлення і художні засоби втілення певних емоцій і почуттів; <br>
<i>переказує</i> основні події повісті «Пісня над піснями» Шолом-Алейхема (або «Пурпурові вітрила» Олександра Гріна);<br>  
<i>визначає</i> особливості сюжету і композиції прочитаної повісті;<br>
<i>характеризує</i> духовно-емоційний світ головних героїв прочитаної повісті, зміни (або незмінність) їхніх внутрішніх якостей;<br>
<i>розкриває</i> сутність трактування проблеми кохання у творі Шолом-Алейхема (або Олександра Гріна); <br>
<i>висловлює</i> власні судження щодо персонажів (Шимек, Бузя; або Ассоль, Артур Грей), їхнє ставлення до кохання і світу;<br>
<i>визначає</i> теми, провідні мотиви, ідеї у повісті «Пісня над піснями» (або «Пурпурові вітрила»);<br>
<i>називає</i> символи у прочитаних творах, <i>розкриває</i> їхній зміст, функції;<br>
<i>зіставляє</i> літературні образи з кінообразами, <i>виявляє</i> ключові риси характеру персонажів прочитаних творів, утілені в медіаверсіях;<br>
<i>виразно читає</i> вірші зарубіжних авторів про кохання, <i>висловлює</i> враження від прочитаних творів, <i>порівнює</i> оригінали та переклади віршів (за умови володіння іноземною мовою).
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>