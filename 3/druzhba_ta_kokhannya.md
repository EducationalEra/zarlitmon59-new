<div id="hypercomments_widget" class="js-hypercomments-widget invisible"></div>

# Дружба і кохання (9 годин)

<table>
  <tr>
    <td width="50%" align="center"><b>Очікувані результати навчально-пізнавальної діяльності учнів</b><br>
(за розділами)</td>
    <td width="50%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="50%" style="vertical-align:top !important;">
<b>Ключові компетентності</b><br>
<i><b>Учень (учениця):</b></i><br>
- <i>висловлює</i> судження щодо важливості духовного й емоційного збагачення людини <b>(НЛ-1)</b>;<br>
- <i>усвідомлює</i> красу високих почуттів, висловлює критичну думку щодо вияву меркантилізму, прагматизму у людських стосунках <b>(НЛ-2)</b>;<br>
- <i>цінує</i> віру у власні здібності, здатність ухвалювати нестандартні рішення для втілення мрії <b>(НЛ-4)</b>.<br>
<br>
<b>Предметні компетентності</b><br>
<b><i>Учень (учениця):</i></b><br>
- знає і розповідає про основні факти життя і творчості митців, їхні зв’язки з Україною, увічнення їхньої пам’яті в літературних музеях, пам’ятниках;<br>
- виявляє факти біографії О. С. Пушкіна у вірші «19 жовтня 1825 року»;<br>
- визначає провідну ідею вірша О. С. Пушкіна «19 жовтня 1825 року», знаходить відповідні цитати;<br>
- характеризує образ автора у вірші О. С. Пушкіна «19 жовтня 1825 року», його спогади, зміни образу автора в часі;<br>
- визначає роль описів природи у вірші «19 жовтня 1825 року», розкриває їхнє емоційне забарвлення і художні засоби втілення певних емоцій і почуттів;<br>
- переказує основні події повісті «Пісня над піснями» Шолом-Алейхема (або «Пурпурові вітрила» Олександра Гріна);<br>
- визначає особливості сюжету і композиції прочитаної повісті;<br>
- характеризує духовно-емоційний світ головних героїв прочитаної повісті, зміни (або незмінність) їхніх внутрішніх якостей;<br>
- розкриває сутність трактування проблеми кохання у творі Шолом-Алейхема (або Олександра Гріна);<br>
- висловлює власні судження щодо персонажів (Шимек, Бузя; або Ассоль, Артур Грей), їхнє ставлення до кохання і світу;<br>
- визначає теми, провідні мотиви, ідеї у повісті «Пісня над піснями» (або «Пурпурові вітрила»);<br>
- називає символи у прочитаних творах, розкриває їхній зміст, функції;<br>
- зіставляє літературні образи з кінообразами, виявляє ключові риси характеру персонажів прочитаних творів, утілені в медіаверсіях;<br>
- виразно читає вірші зарубіжних авторів про кохання, висловлює враження від прочитаних творів, порівнює оригінали та переклади віршів (за умови володіння іноземною мовою). 
</td>
    <td width="50%" style="vertical-align:top !important;">
<b>Олександр Сергійович Пушкін (1799–1837). «19 жовтня 1825 року».</b><br>
Дитинство і юність О. С. Пушкіна. Уславлення ліцейської дружби й вірності ідеалам у вірші О. С. Пушкіна «19 жовтня 1825 року». Авторські спогади й роздуми у творі.<br>
<b>Шолом-Алейхем «Пісня над піснями», Олександр Грін  «Пурпурові вітрила» (1 твір за вибором учителя й учнів)</b><br>
Шолом-Алейхем (1859–1916). «Пісня над піснями». Віхи життєвого і творчого шляху письменника. Відображення у його творах культури та долі єврейського народу. Тема кохання в  повісті Шолом-Алейхема «Пісня над піснями». Еволюція героїв (Шимек і Бузя) у часі. Біблійні мотиви в повісті. Утвердження етичних цінностей.<br>
<b>Олександр Грін (1880–1932). «Пурпурові вітрила».</b> Поєднання реального і фантастичного в повісті. Основний конфлікт твору (Каперна – мрія). Ассоль і Грей. Символіка образу пурпурових вітрил.<br>
Вірші зарубіжних поетів про дружбу і кохання (<b>Р. Бернс</b> («Любов»), <b>Г. Гейне</b> («Коли настав чудовий май…»), <b>К. М. Симонов</b> («Жди мене…») та інші – 2-3 за вибором учнів і вчителя). Поетизація високого почуття, розкриття його сутності. <br>
<br>
<b><i>Теорія літератури (ТЛ).</i></b><br> 
Поглиблення понять про вірш, повість, образ автора. <br>
<b><i>Література і культура (ЛК).</i></b><br> 
Біблія («Пісня над піснями»). Екранізації,  ілюстрації, театральні вистави за творами митців.<br>
<b><i>Україна і світ (УС).</i></b><br> 
 Шолом-Алейхем і Україна. Літературні музеї Шолом-Алейхема і Олександра Гріна.<br>
<b><i>Елементи компаративістики (ЕК).</i></b><br> 
Порівняння образів персонажів. Зіставлення літературних образів із кінообразами. <br>
<b><i>Міжпредметні зв’язки (МЗ).</i></b><br>
Іноземна мова, історія.
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>