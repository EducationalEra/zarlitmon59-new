<div id="hypercomments_widget" class="js-hypercomments-widget invisible"></div>

# Світова новела

<table>
  <tr>
    <td width="10%" align="center"><b>№</b></td>
    <td width="10%" align="center"><b>К-ть годин</b></td>
    <td width="40%" align="center"><b>Зміст навчального матеріалу</b></td>
    <td width="40%" align="center"><b>Державні вимоги до рівня загальноосвітньої підготовки учнів (за розділами)</b></td>
  </tr>
<tbody>
  <tr>
<td width="10%" style="vertical-align:top !important;">7</td>
<td width="10%" style="vertical-align:top !important;">6</td>
    <td width="40%" style="vertical-align:top !important;">
Новела як літературний жанр, її характерні ознаки, різновиди. <br>
<b>О. Генрі (1862–1910). «Дари волхвів», «Останній листок».</b> О. Генрі – майстер новели. Моральні цінності в новелі «Дари волхвів». Біблійні мотиви у творі, художні деталі. Новела «Останній листок» – гімн людині, котра здатна на самопожертву заради ближнього. Специфіка розкриття образу Бермана (непримітна зовнішність, невдаха, найкращий «шедевр» митця). Образи дівчат, їхня динаміка (Сью, Джонсі). Особливості художньої мови новели, розповідач.  <br>
<b>Герберт Джордж Уеллс (1866–1946). «Чарівна крамниця».</b> Видатний англійський фантаст Г. Дж. Уеллс. Точка зору дорослого і дитини в новелі «Чарівна крамниця». «Дива» та їхнє сприйняття персонажами. Оповідач твору (батько). Особливості дитячого світу. Роль елементів фантастики.  <br>
<b>Рюноске Акутаґава (1892–1927). «Павутинка».</b> Майстер японської новели Р. Акутагава. Утілення ідеї про  моральну справедливість у новелі «Павутинка». Філософський зміст твору. Підтекст. Художні образи новели (Будда, Кандата).  <br>
<b><i>Теорія літератури (ТЛ).</i></b> Поглиблення понять про оповідача і розповідача, про точку зору. Новела та її різновиди.  <br>
<b><i>Література і культура (ЛК).</i></b> Біблія («Поклоніння волхвів»). Особливості вірувань  японців.     <br>
<b><i>Україна і світ (УС).</i></b> Українські письменники – майстри новели.   <br>
<b><i>Елементи компаративістики (ЕК).</i></b> Порівняння образів героїв новел О. Генрі. Порівняння оригіналів і художніх перекладів новел О. Генрі, Г. Дж. Уеллса (окремих фрагментів творів).  
</td>
    <td width="40%" style="vertical-align:top !important;">
<i><b>Учень (учениця):</b></i><br>
<i>дає визначення</i> жанру новели, <i>виявляє</i> її характерні ознаки у прочитаних творах;<br>
<i>розрізняє</i> за змістом різновиди новел (психологічну, філософську, фантастичну та ін.);<br>
<i>виразно читає і переказує</i> (близько до тексту) новели письменників;<br>
<i>виявляє</i> у новелах зарубіжних митців основні проблеми (моральні, філософські та ін.), їхнє художнє втілення в подіях, образах, символах, назвах та інших компонентах твору;<br>
<i>визначає</i> особливості розвитку сюжету новел, напружені (кульмінаційні) моменти творів;<br>
<i>характеризує</i> образи персонажів новел у їхніх стосунках, динаміці, <i>виявляє</i> ключові риси персонажів, їхні моральні якості;<br>
<i>розмірковує</i> над фіналами творів, <i>дає</i> їм (фіналам) власне тлумачення;  <br>
<i>характеризує</i> образи оповідача («Чарівна крамниця» Г. Дж. Уеллса) і розповідача (новели О. Генрі), <i>розрізняє</i> їх за формами оповіді (оповідач – від 1-ої особи, розповідач – від 3-ої особи); <br>
<i>виявляє</i> культурні паралелі в текстах новел (біблійні мотиви в новелі «Дари волхвів» О. Генрі, зв’язок із японськими традиціями в новелі «Павутинка» Р. Акутаґави); <br>
<i>розкриває</i> підтекст окремих епізодів творів; <br>
<i>порівнює</i> оригінали і художні переклади новел (за умови володіння іноземною мовою);<br>
<i>порівнює</i> образи героїв новел О. Генрі; <br>
<i>знає</i> про втілення сюжетів новел у різних видах мистецтва, <i>висловлює</i> ставлення до них (1-2 твори за вибором).  
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>