<div id="hypercomments_widget" class="js-hypercomments-widget invisible"></div>

# Казки народів світу

<table>
  <tr>
    <td width="10%" align="center"><b>№</b></td>
    <td width="10%" align="center"><b>К-ть годин</b></td>
    <td width="40%" align="center"><b>Зміст навчального матеріалу</b></td>
    <td width="40%" align="center"><b>Державні вимоги до рівня загальноосвітньої підготовки учнів (за розділами)</b></td>
  </tr>
<tbody>
  <tr>
<td width="10%" style="vertical-align:top !important;">2</td>
<td width="10%" style="vertical-align:top !important;">18</td>
    <td width="40%" style="vertical-align:top !important;">
Жанрова специфіка фольклорної і літературної казки. Різновиди казок (про тварин, чарівні, соціально-побутові та ін.), їхні характерні ознаки. <br>
<b>Індійська народна казка «Фарбований шакал». «Панчатантра»</b> – перша у світі фольклорна збірка, книга про основи житейської мудрості. <br>
Викриття в образах тварин негативних людських якостей. Повчальний зміст казки. <br>
<b>Японські народні казки «Іссумбосі, або Хлопчик-Мізинчик», «Момотаро, або Хлопчик-Персик»</b> (1 за вибором учителя). Відображення любові до праці, кмітливості, сміливості, ставлення до природи в образах Іссумбосі, Момотаро. Національний колорит японських казок. <br>
<b>Китайська народна казка «Пензлик Маляна»</b>. Поетизація мистецтва й уславлення образу митця в казці. Значення фантастичних елементів. <br>
<b>Арабська народна казка «Синдбад-Мореплавець» (третя подорож)</b>. Утвердження жаги відкриття світу, мужності й людяності в казці. Утілення в образі Синдбада-Мореплавця віри в перемогу людини над обставинами.  <br>
<b>Брати Я. і В. Ґрімм. «Пані Метелиця», «Бременські музиканти»</b> (1 за вибором учителя). Значення діяльності братів Я. і В. Ґрімм у збиранні й збереженні фольклору. Моральні цінності в казках. Характеристика образів персонажів. Антитеза. <br>
<b>Олександр Сергійович Пушкін (1799–1837). Вступ по поеми «Руслан і Людмила». «Казка про рибалку та рибку», «Казка про мертву царівну і сімох богатирів»</b> (1 за вибором учителя). Синтез фольклорних і літературних елементів у творчості О. Пушкіна. Система образів. Автор.  <br>
<b>Ганс Крістіан Андерсен (1805–1875).  «Соловей», «Непохитний олов’яний солдатик», «Дикі лебеді»,</b> (1 за вибором учителя). <br>
Протиставлення «справжнього» і «штучного» в казці «Соловей»; соловей як утілення сили природи й мистецтва. Утвердження сили кохання й відданості в казці «Непохитний олов’яний солдатик». Боротьба добра і зла в казці «Дикі лебеді».<br> 
<b>Оскар Уайльд (1854–1900). «Хлопчик-Зірка».</b> Казкові персонажі, їхня характеристика. Основний конфлікт. Символічний зміст назви твору. Еволюція образу головного героя. <br>
<b><i>Теорія літератури (ТЛ).</i></b> Антитеза, алегорія, початкове поняття про автора, початкові поняття про оригінал і переклад.  <br>
<b><i>Література і культура (ЛК).</i></b> Національний колорит казок і засоби його створення. Казкові образи й сюжети у творах мистецтва (живопис, кіно, музика, мультиплікація  та ін.). <br>
<b><i>Україна і світ (УС).</i></b> Типологічно подібні образи в зарубіжних і українських казках (Іссумбосі – Хлопчик-Мізинчик; Фарбований Шакал – Фарбований Лис та ін.). <br>
<b><i>Елементи компаративістики (ЕК).</i></b> Спільні елементи зарубіжних казок (теми, образи, особливості будови). Зіставлення оригіналів (фрагментів) зарубіжних казок з їхніми українськими перекладами (за умови володіння відповідною іноземною мовою). 
</td>
    <td width="40%" style="vertical-align:top !important;">
<i><b>Учень (учениця):</b></i><br>
<i>виразно читає</i> тексти казок;  <br>
<i>визначає</i> головну думку прочитаного;<br>
<i>переказує</i> тексти казок  (окремі фрагменти й цілісно);<br>
<i>висловлює</i> враження та власне ставлення до подій творів;<br>
<i>дає характеристику</i> казкових персонажів, <i>оцінює</i> їхні вчинки, моральні якості;<br>
<i>називає</i> основні ознаки фольклорної і літературної казки, <i>наводить</i> приклади з прочитаних творів;<br>
<i>виявляє</i> елементи  будови казок (зачин, основна частина, кінцівка, діалоги, повтори та ін.);<br>
<i>розкриває</i> гуманістичний зміст казок, моральні цінності, утілені в них; <br>
<i>знає</i> визначення понять «антитеза», «алегорія», <i>вирізняє</i> їх у прочитаних текстах, <i>розкриває</i> значення антитези й алегорії в казках;<br>
<i>розуміє</i> поняття «автор літературного твору» <i>(на початковому рівні)</i>;<br> 
<i>розкриває</i> національний колорит народних і літературних казок, окремі засоби його створення (деталі побуту, національні образи, мовні засоби та ін.);<br>
<i>називає</i> відомих збирачів і авторів казок (Ш. Перро, брати Я. і В. Ґрімм, О. Пушкін та ін.);  <br>
<i>називає</i> твори мистецтва, у яких утілені казкові образи й сюжети (живопис, музика, мультиплікація, кіно тощо); <br>
<i>порівнює</i> українські та зарубіжні народні казки, установлює в них окремі спільні елементи (образи, сюжети, особливості будови та ін.); <br>
<i>називає</i> імена 2-3-х українських  письменників – авторів  літературних казок, їхні твори, а також імена 2-3-х українських перекладачів зарубіжних казок.
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>