<div id="hypercomments_widget" class="js-hypercomments-widget invisible"></div>

# Казки народів світу (18 годин)

<table>
  <tr>
    <td width="50%" align="center"><b>Очікувані результати навчально-пізнавальної діяльності учнів</b><br>
(за розділами)</td>
    <td width="50%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="50%" style="vertical-align:top !important;">
<b>Ключові компетентності</b><br>
<i><b>Учень (учениця):</b></i><br>
- <i>набуває</i> досвіду спілкування з природою <b>(НЛ-1)</b>;<br>
- <i>навчається</i> цінувати власну свободу, ініціативність, обстоює власні позиції; <i>використовує</i> народну мудрість у повсякденному житті для уникнення конфліктних ситуацій <b>(НЛ-2)</b>;<br>
- <i>навчається</i> кмітливості й винахідливості <b>(НЛ-4)</b>.<br>
<br>
<b>Предметні компетентності</b><br>
<b><i>Учень (учениця):</i></b><br>
- виразно читає тексти казок;<br>
- визначає головну думку прочитаного;<br>
- переказує тексти казок  (окремі фрагменти й цілісно);<br>
- висловлює враження та власне ставлення до подій творів;<br>
- дає характеристику казкових персонажів, оцінює їхні вчинки, моральні якості;<br>
- називає основні ознаки фольклорної і літературної казки, наводить приклади з прочитаних творів;<br>
- виявляє елементи  будови казок (зачин, основна частина, кінцівка, діалоги, повтори та ін.);<br>
- розкриває гуманістичний зміст казок, моральні цінності, утілені в них;<br>
- знає визначення понять «антитеза», «алегорія», вирізняє їх у прочитаних текстах, розкриває значення антитези й алегорії в казках;<br>
- розуміє поняття «автор літературного твору» (на початковому рівні);<br>
- розкриває національний колорит народних і літературних казок, окремі засоби його створення (деталі побуту, національні образи, мовні засоби та ін.);<br>
- називає відомих збирачів і авторів казок (Ш. Перро, брати Я. і В. Ґрімм, О. Пушкін та ін.);<br>
- називає твори мистецтва, у яких утілені казкові образи й сюжети (живопис, музика, мультиплікація, кіно тощо);<br>
- порівнює українські та зарубіжні народні казки, установлює в них окремі спільні елементи (образи, сюжети, особливості будови та ін.);<br>
- називає імена 2-3-х українських  письменників – авторів  літературних казок, їхні твори, а також імена 2-3-х українських перекладачів зарубіжних казок.
</td>
    <td width="50%" style="vertical-align:top !important;">
Жанрова специфіка фольклорної і літературної казки. Різновиди казок (про тварин, чарівні, соціально-побутові та ін.), їхні характерні ознаки.<br>
<b>Індійська народна казка «Фарбований шакал». «Панчатантра» – перша у світі фольклорна збірка, книга про основи житейської мудрості.</b> Викриття в образах тварин негативних людських якостей. Повчальний зміст казки.<br>
<b>Японські народні казки «Іссумбосі, або Хлопчик-Мізинчик», «Момотаро, або Хлопчик-Персик» (1 за вибором учителя).</b> Відображення любові до праці, кмітливості, сміливості, ставлення до природи в образах Іссумбосі, Момотаро. Національний колорит японських казок.<br>
<b>Китайська народна казка «Пензлик Маляна».</b> Поетизація мистецтва й уславлення образу митця в казці. Значення фантастичних елементів.<br>
<b>Арабська народна казка «Синдбад-Мореплавець» (третя подорож).</b> Утвердження жаги відкриття світу, мужності й людяності в казці. Утілення в образі Синдбада-Мореплавця віри в перемогу людини над обставинами.<br>
<b>Брати Я. і В. Ґрімм. «Пані Метелиця», «Бременські музиканти» (1 за вибором учителя).</b> Значення діяльності братів Я. і В. Ґрімм у збиранні й збереженні фольклору. Моральні цінності в казках. Характеристика образів персонажів. Антитеза.<br>
<b>Олександр Сергійович Пушкін (1799–1837). Вступ по поеми «Руслан і Людмила». «Казка про рибалку та рибку», «Казка про мертву царівну і сімох богатирів» (1 за вибором учителя).</b> Синтез фольклорних і літературних елементів у творчості О. Пушкіна. Система образів. Автор.<br>
<b>Ганс Крістіан Андерсен (1805–1875).  «Соловей», «Непохитний олов’яний солдатик», «Дикі лебеді», «Снігова королева» (1 за вибором учителя).</b> Протиставлення «справжнього» і «штучного» в казці «Соловей»; соловей як утілення сили природи й мистецтва. Утвердження сили кохання й відданості в казці «Непохитний олов’яний солдатик». Боротьба добра і зла в казці «Дикі лебеді». Змалювання протистояння щирих людських стосунків фантастичному світу зла,  в казці «Снігова королева».<br>
<b>Оскар Уайльд (1854–1900). «Хлопчик-Зірка».</b> Казкові персонажі, їхня характеристика. Основний конфлікт. Символічний зміст назви твору. Еволюція образу головного героя.<br>
<br>
<b><i>Теорія літератури (ТЛ).</i></b><br> 
Антитеза, алегорія, початкове поняття про автора, початкові поняття про оригінал і переклад.<br>
<b><i>Література і культура (ЛК).</i></b><br> 
Національний колорит казок і засоби його створення. Казкові образи й сюжети у творах мистецтва (живопис, кіно, музика, мультиплікація  та ін.).<br>
<b><i>Україна і світ (УС).</i></b><br> 
Типологічно подібні образи в зарубіжних і українських казках (Іссумбосі – Хлопчик-Мізинчик; Фарбований Шакал – Фарбований Лис та ін.).<br>
<b><i>Елементи компаративістики (ЕК).</i></b><br> 
Спільні елементи зарубіжних казок (теми, образи, особливості будови). Зіставлення оригіналів (фрагментів) зарубіжних казок з їхніми українськими перекладами (за умови володіння відповідною іноземною мовою).<br>
<b><i>Міжпредметні зв’язки (МЗ).</i></b><br>
  Іноземна мова, історія, музичне мистецтво, образотворче мистецтво, природознавство. 
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>