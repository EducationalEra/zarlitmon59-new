<div id="hypercomments_widget" class="js-hypercomments-widget invisible"></div>

# Сила творчої уяви (8 годин)

<table>
  <tr>
    <td width="50%" align="center"><b>Очікувані результати навчально-пізнавальної діяльності учнів</b><br>
(за розділами)</td>
    <td width="50%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="50%" style="vertical-align:top !important;">
<b>Ключові компетентності</b><br>
<i><b>Учень (учениця):</b></i><br>
- <i>усвідомлює</i> важливість знаходити спільну мову з природою <b>(НЛ-1)</b>;<br>
- <i>розрізняє</i> поняття «добро» і «зло» <b>(НЛ-2)</b>;<br>
- <i>розуміє</i> необхідність  здорового способу життя (НЛ-3) <b>(НЛ-3)</b>;<br>
- <i>осмислює</i> важливість лідерських ініціатив <b>(НЛ-4)</b>.<br>
<br>
<b>Предметні компетентності</b><br>
<b><i>Учень (учениця):</i></b><br>
- знає основні відомості про письменника Льюїса Керролла, переклади його книжок;<br>
- розповідає про творчу історію книжки «Аліса в Країні Див»;<br>
- переказує зміст основних епізодів твору Льюїса Керролла;<br>
- описує і характеризує образ Аліси, а також персонажів, що її оточують;<br>
- визначає ознаки казки й повісті у творі Льюїса Керролла;<br>
- виявляє особливості художньої мови повісті-казки «Аліса в Країні Див» на підставі фрагментів оригіналу (за умови володіння іноземною мовою) або на підставі перекладу;<br>
- дає визначення поняття «фантастика», виявляє фантастичні елементи у творі Льюїса Керролла;<br>
- розуміє особливості розвитку сюжету в ліричному творі М. І. Цвєтаєвої (як плин почуттів, спогадів, роздумів, образів);<br>
- характеризує образ ліричної героїні вірша «Книги в червоній палітурці», світ її захоплень;<br>
- розповідає про свої улюблені книжки, мистецькі вподобання. 
</td>
    <td width="50%" style="vertical-align:top !important;">
<b>Льюїс Керролл (1832–1898). «Аліса в Країні Див».</b> Творча історія книжки, її зв’язок із біографією письменника та життям Англії «вікторіанської» доби. Образ Аліси, світ її уяви і захопливі пригоди. Персонажі, які оточують героїню. Особливості художньої мови твору. Організація казки як гри (гра з часом і простором, гра зі словами (назвами), гра з правилами).<br>
<b>Марина Іванівна Цвєтаєва (1892–1941). «Книги в червоній палітурці».</b> Чарівний світ літератури й мистецтва у вірші М. І. Цвєтаєвої. Знайомі образи з прочитаних книг (Том Сойєр, Гекльберрі Фінн та ін.). Образ ліричної героїні, котра любить читати. Роль літературних і музичних асоціацій у творі.<br>
<br>
<b><i>Теорія літератури (ТЛ).</i></b><br> 
Початкові поняття про фантастику. Поглиблення понять про казку (літературну), повість, вірш.<br>
<b><i>Література і культура (ЛК).</i></b><br> 
Утілення сюжету повісті-казки Льюїса Керролла «Аліса в Країні Див» у різних видах мистецтва (кіно, мультиплікація, музика та ін.).<br>
<b><i>Україна і світ (УС).</i></b><br> 
Переклади й видання книжок Льюїса Керролла.<br>
<b><i>Елементи компаративістики (ЕК).</i></b><br> 
Елементи казки у творі.<br>
<b><i>Міжпредметні зв’язки (МЗ).</i></b><br>
Музичне мистецтво, образотворче мистецтво, природознавство, математика, іноземна мова.
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>