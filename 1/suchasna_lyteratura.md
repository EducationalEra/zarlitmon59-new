<div id="hypercomments_widget" class="js-hypercomments-widget invisible"></div>

# Сучасна література. У колі добрих героїв (8 годин)
##  (1-2 твори за вибором учнів і вчителя)

<table>
  <tr>
    <td width="50%" align="center"><b>Очікувані результати навчально-пізнавальної діяльності учнів</b><br>
(за розділами)</td>
    <td width="50%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="50%" style="vertical-align:top !important;">
<b>Ключові компетентності</b><br>
<i><b>Учень (учениця):</b></i><br>
- <i>усвідомлює</i> взаємозв’язок усього живого на землі <b>(НЛ-1)</b>;<br>
- <i>розуміє</i> важливість сімейних зв’язків <b>(НЛ-2)</b>;<br>
- <i>осмислює</i> необхідність дотримання здорового способу життя <b>(НЛ-3)</b>;<br>
- <i>оцінює</i> креативність як важливу рису людського характеру <b>(НЛ-4)</b>.<br>
<br>
<b>Предметні компетентності</b><br>
<b><i>Учень (учениця):</i></b><br>
- називає імена популярних сучасних письменників, їхні твори для дітей;<br>
- переказує близько до тексту зміст прочитаних творів;<br>
- розкриває особливості сюжету;<br>
- визначає актуальні ідеї творів;<br>
- характеризує образи персонажів у їхніх вчинках, ставленні до інших;<br>
- висловлює власне судження щодо подій і вчинків героїв;<br>
- розрізняє поняття «персонаж» (як утілення загального в конкретному, дійова особа у творі) і «герой» (персонаж із яскравими індивідуальними рисами, рушій сюжету, центр  твору);<br>
- розповідає про свої улюблені твори сучасної літератури, пояснює, чому саме вони привернули увагу.
</td>
    <td width="50%" style="vertical-align:top !important;">
<b>Роальд Дал (1916–1990). «Чарлі і шоколадна фабрика».</b> Цікаві пригоди хлопчика Чарлі та його друзів на казковій шоколадній фабриці містера Вонкі. Доброта і щирість головного героя. <br>
<b>Туве Янсон (1914–2001). «Комета прилітає», «Капелюх Чарівника», «Зима-чарівниця» (1 за вибором).</b> Чарівність художнього світу твору. Його персонажі, утілення в них ідей доброти, щирості, сімейних цінностей.<br>
<b>Пауль Маар (нар. 1937). «Машина для здійснення бажань, або Суботик повертається в суботу».</b> Яскравість художнього світу твору. Оптимістичний образ Суботика, його віра в силу думки й фантазії. Реальне і фантастичне у творі. Елементи фольклору (казки) та їхнє значення для розкриття головної ідеї – реалізації мрій, бажань і прагнень особистості.<br>
<br>
<b><i>Теорія літератури (ТЛ).</i></b><br> 
Персонаж і герой літературного твору.<br>
<b><i>Література і культура (ЛК).</i></b><br> 
Твори сучасного мистецтва (кіно, театр та ін.) для дітей і про дітей.<br>
<b><i>Україна і світ (УС).</i></b><br> 
Сучасні книжки українських та зарубіжних письменників для дітей.<br>
<b><i>Елементи компаративістики (ЕК).</i></b><br> 
Дитячі персонажі в класичній і сучасній літературі: динаміка змін.<br>
<b><i>Міжпредметні зв’язки (МЗ).</i></b><br>
Природознавство, образотворче мистецтво.
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>