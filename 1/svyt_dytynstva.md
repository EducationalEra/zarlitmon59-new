<div id="hypercomments_widget" class="js-hypercomments-widget invisible"></div>

# Світ дитинства (10 годин)

<table>
  <tr>
    <td width="50%" align="center"><b>Очікувані результати навчально-пізнавальної діяльності учнів</b><br>
(за розділами)</td>
    <td width="50%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="50%" style="vertical-align:top !important;">
<b>Ключові компетентності</b><br>
<i><b>Учень (учениця):</b></i><br>
- <i>бере участь</i> у розв’язанні проблем довкілля <b>(НЛ-1)</b>;<br>
- <i>розуміє</i>  важливість вияву ініціативи в суспільному житті <b>(НЛ-2)</b>;<br>
- <i>усвідомлює</i> переваги позитивного мислення для збереження здоров’я <b>(НЛ-3)</b>;<br>
- <i>характеризує</i> героїв творів щодо їхньої  винахідливості, підприємливості та кмітливості <b>(НЛ-4)</b>.<br>
<br>
<b>Предметні компетентності</b><br>
<b><i>Учень (учениця):</i></b><br>
- виразно читає фрагменти текстів (зокрема читання в особах, коментоване читання);<br>
- має початкові уявлення про «сюжет» (як художню  послідовність подій);<br>
- називає елементи сюжету (експозиція, зав’язка, розвиток дії, кульмінація, розв’язка), визначає їх у творах;<br>
- розповідає про основні події прочитаних творів Марка Твена і Е. Портер;<br>
- переказує окремі розділи (фрагменти) прозових текстів;<br>
- знає і розуміє поняття «портрет», визначає у тексті портрети персонажів; <br>
- характеризує образи персонажів, дає оцінку їхнім моральним якостям, вчинкам;<br>
- визначає окремі художні засоби створення образів персонажів (портрет, учинки, мова, ставлення до інших тощо);<br>
- має початкові уявлення про поняття «повість», «роман», визначає їхні жанрові ознаки на прикладі прочитаних творів;<br>
- порівнює образи Тома Сойєра і Гекльберрі Фінна, Тома Сойєра і Полліанни, визначає схожість і відмінність між ними (на рівні рис характеру);<br>
- знає українських перекладачів творів Марка Твена і Е. Портер.
</td>
    <td width="50%" style="vertical-align:top !important;">
<b>Марк Твен (1835–1910). «Пригоди Тома Сойєра».</b> Світ дорослих і світ дітей у повісті. Том Сойєр і  Гекльберрі Фінн. Ставлення автора до своїх героїв. Провідні ідеї твору (дружба, кохання, людяність та ін.).<br>
<b>Елеанор Портер (1868–1920). «Полліанна».</b> Щирість, мужність і оптимізм героїні твору, її вплив на життя міста. Полліанна та її друзі. Художні засоби розкриття образу Полліанни. Ідея радості життя й відкриття світу у творі.<br>
<br>
<b><i>Теорія літератури (ТЛ).</i></b><br> 
Портрет. Початкові поняття про сюжет, повість, роман.<br>
<b><i>Література і культура (ЛК).</i></b><br> 
Утілення сюжетів творів Марка Твена і Е. Портер у  кіно, живописі, графіці та інших видах мистецтва.<br>
<b><i>Україна і світ (УС).</i></b><br> 
Українські переклади  творів Марка Твена, Е.Портер.<br>
<b><i>Елементи компаративістики (ЕК).</i></b><br> 
Том Сойєр і Гекльберрі Фінн. Том Сойєр і Полліанна. <br>
<b><i>Міжпредметні зв’язки (МЗ).</i></b><br>
 Іноземна мова,  музичне мистецтво, образотворче мистецтво.
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>