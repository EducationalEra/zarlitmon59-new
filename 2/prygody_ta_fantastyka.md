<div id="hypercomments_widget" class="js-hypercomments-widget invisible"></div>

# Пригоди і фантастика (16 годин)

<table>
  <tr>
    <td width="50%" align="center"><b>Очікувані результати навчально-пізнавальної діяльності учнів</b><br>
(за розділами)</td>
    <td width="50%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="50%" style="vertical-align:top !important;">
<b>Ключові компетентності</b><br>
<i><b>Учень (учениця):</b></i><br>
- <i>усвідомлює</i> роль екологічних знань у досягненні життєвої мети <b>(НЛ-1)</b>;<br>
- <i>обстоює</i> демократичні цінності <b>(НЛ-2)</b>;<br>
- <i>оцінює</i> ініціативність та підприємливість під час ухвалення життєво важливих рішень <b>(НЛ-4)</b>.<br>
<br>
<b>Предметні компетентності</b><br>
<b><i>Учень (учениця):</i></b><br>
- переказує (стисло) основні події роману «П’ятнадцятирічний капітан» Ж. Верна (або «Острів скарбів» Р. Л. Стівенсона);<br>
- розкриває основні теми й проблеми роману Ж. Верна (або Р.Л. Стівенсона);<br>
- визначає роль описів природи у творі Ж. Верна (або Р. Л. Стівенсона);<br>
- характеризує образ Діка Сенда (або Джима Хокінса), порівнює його з іншими персонажами, визначає етапи духовного зростання героя, зміни в його внутрішньому світі, у сприйнятті людей і життя;<br>
- визначає ключові моменти сюжету повісті Ч. Діккенса «Різдвяна пісня в прозі»;<br>
- простежує динаміку образу Скруджа, знаходить у тексті відповідні цитати;<br>
- висловлює власне ставлення до Скруджа (до зміни героя і після його внутрішньої зміни);<br>
- знаходить елементи фольклору в повісті Ч. Діккенса, виявляє їхню роль у тексті;<br>
- розповідає про зв’язки М. В. Гоголя з Україною (окремі факти біографії), знає про музеї М. В. Гоголя в Україні (Гоголеве, Великі Сорочинці);<br>
- виявляє національні традиції й звичаї, що знайшли відбиток у повісті М. В. Гоголя «Ніч перед Різдвом», елементи українського фольклору у творі (традиційні образи, символи, елементи казки та ін.);<br>
- характеризує образи Оксани й Вакули («Ніч перед Різдвом»);<br>
- інтерпретує окремі епізоди повісті М. В.  Гоголя;<br>
- висловлює власні враження, емоції, почуття, роздуми від прочитаних творів;<br>
- визначає особливості композиції творів;<br>
- знаходить у творах письменників портрети персонажів, визначає роль портретів у розкритті образів;<br>
- коментує висловлювання українських митців про Ж. Верна, Ч. Діккенса, М. Гоголя;<br>
- називає 1-2 твори мистецтва за мотивами прочитаних творів, висловлює враження від них.
</td>
    <td width="50%" style="vertical-align:top !important;">
<b>Ж. Верн «П’ятнадцятирічний капітан», Р. Л. Стівенсон «Острів скарбів» (1 твір за вибором учнів)</b><br>
<b>Жуль Верн (1828–1905). «П'ятнадцятирічний капітан».</b>  Тема духовного випробування людини в романі Ж. Верна. Образ Діка Сенда, моральні якості героя, його мужність і людяність. Дік Сенд і його друзі. Дік Сенд і Негоро. Проблема рабства в романі. Описи природи. <br>
<b>Роберт Льюїс Стівенсон (1850–1894). «Острів скарбів».</b> Особливості розвитку пригодницького сюжету у творі. Система образів (Джим Хокінс і його товариші), пірат Сільвер та ін.). Моральні цінності.<br>
<b>Чарльз Діккенс (1812–1870). «Різдвяна пісня в прозі».</b> Подорож у часі й просторі Скруджа. Динаміка образу Скруджа, причини його духовного переродження. Сюжет і композиція повісті. Значення образу Різдва у творі. Елементи фольклору (казки, пісні).<br>
<b>Микола Васильович Гоголь (1809–1852). «Ніч перед Різдвом».</b> Народні традиції та звичаї у творі. Тема кохання. Образи Оксани і Вакули. Роль фантастики в повісті. Елементи фольклору (традиційні образи – відьма, чорт, місяць та ін.; різдвяні символи; елементи казки).<br>
<br>
<b><i>Теорія літератури (ТЛ).</i></b><br> 
Поглиблення понять про роман (пригодницький роман), повість. Композиція.<br>
<b><i>Література і культура (ЛК).</i></b><br> 
Утілення сюжетів і мотивів прочитаних творів у мистецтві.<br>
<b><i>Україна і світ (УС).</i></b><br> 
М. В. Гоголь і Україна, музеї М. В. Гоголя в Україні  (Полтавщина). Музей Ч. Діккенса у Великобританії (Лондон). Висловлювання українських митців про творчість Ж. Верна, Ч. Діккенса, М. В. Гоголя.<br>
<b><i>Елементи компаративістики (ЕК).</i></b><br> 
Традиції фольклору (казка, пісня, народні образи) у творах Ч. Діккенса і М. В. Гоголя.<br>
<b><i>Міжпредметні зв’язки (МЗ).</i></b><br>
Географія, іноземна мова, ботаніка.<br>
<br>
<u>Завершення І семестру</u>
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>