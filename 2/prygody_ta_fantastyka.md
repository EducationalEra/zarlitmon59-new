<div id="hypercomments_widget" class="js-hypercomments-widget invisible"></div>

# Пригоди і фантастика

<table>
  <tr>
    <td width="10%" align="center"><b>№</b></td>
    <td width="10%" align="center"><b>К-ть годин</b></td>
    <td width="40%" align="center"><b>Зміст навчального матеріалу</b></td>
    <td width="40%" align="center"><b>Державні вимоги до рівня загальноосвітньої підготовки учнів (за розділами)</b></td>
  </tr>
<tbody>
  <tr>
<td width="10%" style="vertical-align:top !important;">4</td>
<td width="10%" style="vertical-align:top !important;">16</td>
    <td width="40%" style="vertical-align:top !important;">
<b>Ж. Верн «П’ятнадцятирічний капітан», Р. Л. Стівенсон «Острів скарбів»</b> (1 твір за вибором учнів)<br>
<b>Жуль Верн (1828–1905). «П'ятнадцятирічний капітан».</b> Тема духовного випробування людини в романі Ж. Верна. Образ Діка Сенда, моральні якості героя, його мужність і людяність. Дік Сенд і його друзі. Дік Сенд і Негоро. Проблема рабства в романі. Описи природи.   <br>
<b>Роберт Льюїс Стівенсон (1850–1894). «Острів скарбів».</b> Особливості розвитку пригодницького сюжету у творі. Система образів (Джим Хокінс і його товариші), пірат Сільвер та ін.). Моральні цінності.  <br>
<b>Чарльз Діккенс (1812–1870). «Різдвяна пісня в прозі».</b> Подорож у часі й просторі Скруджа. Динаміка образу Скруджа, причини його духовного переродження. Сюжет і композиція повісті. Значення образу Різдва у творі. Елементи фольклору (казки, пісні).  <br>
<b>Микола Васильович Гоголь (1809–1852). «Ніч перед Різдвом».</b> Народні традиції та звичаї у творі. Тема кохання. Образи Оксани і Вакули. Роль фантастики в повісті. Елементи фольклору (традиційні образи – відьма, чорт, місяць та ін.; різдвяні символи; елементи казки). <br>
<b><i>Теорія літератури (ТЛ).</i></b> Поглиблення понять про роман (пригодницький роман), повість. Композиція.   <br>
<b><i>Література і культура (ЛК).</i></b> Утілення сюжетів і мотивів прочитаних творів у мистецтві.    <br>
<b><i>Україна і світ (УС).</i></b> М. В. Гоголь і Україна, музеї М. В. Гоголя в Україні  (Полтавщина). Музей Ч. Діккенса у Великобританії (Лондон). Висловлювання українських митців про творчість Ж. Верна, Ч. Діккенса, М. В. Гоголя.  <br>
<b><i>Елементи компаративістики (ЕК).</i></b> Традиції фольклору (казка, пісня, народні образи) у творах Ч. Діккенса і М. В. Гоголя. <br>
<b><i>Завершення І семестру</i></b> 
</td>
    <td width="40%" style="vertical-align:top !important;">
<i><b>Учень (учениця):</b></i><br>
<i>переказує</i> (стисло) основні події роману «П’ятнадцятирічний капітан» Ж. Верна (або «Острів скарбів» Р. Л. Стівенсона);<br>
<i>розкриває</i> основні теми й проблеми роману Ж. Верна (або Р.Л. Стівенсона); <br>
<i>визначає</i> роль описів природи у творі Ж. Верна (або Р. Л. Стівенсона);<br>
<i>характеризує</i> образ Діка Сенда (або Джима Хокінса), порівнює його з іншими персонажами, визначає етапи духовного зростання героя, зміни в його внутрішньому світі, у сприйнятті людей і життя;<br>
<i>визначає</i> ключові моменти сюжету повісті Ч. Діккенса «Різдвяна пісня в прозі»;<br>
<i>простежує</i> динаміку образу Скруджа, <i>знаходить</i> у тексті відповідні цитати;<br>
<i>висловлює</i> власне ставлення до Скруджа (до зміни героя і після його внутрішньої зміни);<br>
<i>знаходить</i> елементи фольклору в повісті Ч. Діккенса, виявляє їхню роль у тексті;<br>
<i>розповідає</i> про зв’язки М. В. Гоголя з Україною (окремі факти біографії), <i>знає</i> про музеї М. В. Гоголя в Україні (Гоголеве, Великі Сорочинці); <br>
<i>виявляє</i> національні традиції й звичаї, що знайшли відбиток у повісті М. В. Гоголя «Ніч перед Різдвом», елементи українського фольклору у творі (традиційні образи, символи, елементи казки та ін.);<br>
<i>характеризує</i> образи Оксани й Вакули («Ніч перед Різдвом»);<br>
<i>інтерпретує</i> окремі епізоди повісті М. В.  Гоголя;<br>
<i>висловлює</i> власні враження, емоції, почуття, роздуми від прочитаних творів; <br>
<i>визначає</i> особливості композиції творів;<br>
<i>знаходить</i> у творах письменників портрети персонажів, <i>визначає</i> роль портретів у розкритті образів;<br>
<i>коментує</i> висловлювання українських митців про Ж. Верна, Ч. Діккенса, М. Гоголя; <br>
<i>називає</i> 1-2 твори мистецтва за мотивами прочитаних творів, <i>висловлює</i> враження від них. 
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>