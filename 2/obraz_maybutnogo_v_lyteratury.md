<div id="hypercomments_widget" class="js-hypercomments-widget invisible"></div>

# Образ майбутнього в літературі (4 години)

<table>
  <tr>
    <td width="50%" align="center"><b>Очікувані результати навчально-пізнавальної діяльності учнів</b><br>
(за розділами)</td>
    <td width="50%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="50%" style="vertical-align:top !important;">
<b>Ключові компетентності</b><br>
<i><b>Учень (учениця):</b></i><br>
- <i>усвідомлює</i> небезпеку руйнування духовних цінностей <b>(НЛ-1)</b>;<br>
- <i>розуміє</i> особисту відповідальність кожної людини за збереження здобутків цивілізації <b>(НЛ-2)</b>;<br>
- <i>зазначає</i> переваги людського інтелекту та креативного мислення під час життєвих випробувань <b>(НЛ-3)</b>;<br>
- <i>висловлює</i> судження щодо значущості професіоналізму в кар’єрному зростанні та розв’язанні життєво важливих проблем <b>(НЛ-4)</b>.<br>
<br>
<b>Предметні компетентності</b><br>
<b><i>Учень (учениця):</i></b><br>
- виразно читає текст і визначає головну думку прочитаного, підтверджує її прикладами, цитатами з тексту;<br>
- називає основні ознаки фантастичної літератури та виявляє їх у прочитаних творах;<br>
- характеризує образи головних героїв фантастичних оповідань Р. Бредбері та Р. Шеклі;<br>
- установлює сутність конфлікту поміж героєм і світом (Том і натовп, Кліві й неземна цивілізація);<br>
- характеризує образи майбутнього у творах письменників;<br>
- зіставляє персонажів фантастичних творів (Том і Кліві);<br>
- висловлює свою думку щодо майбутнього людства, ролі літератури й мистецтва в майбутньому.
</td>
    <td width="50%" style="vertical-align:top !important;">
<b>Рей Дуглас Бредбері (1920–2012). «Усмішка».</b> Тривога за руйнування духовних цінностей в оповіданні «Усмішка». Образ Тома, його динаміка. Значення образу Джоконди для розкриття головної ідеї твору.<br>
<b>Роберт Шеклі (1928–2005). «Запах думок».</b> Утвердження сили людської думки у творі. Духовне й фізичне випробування Кліві. Роздуми автора про майбутнє людини та людства. Гуманістичний зміст оповідання – віра в перемогу людського розуму. <br>
<br>
<b><i>Теорія літератури (ТЛ).</i></b><br> 
Конфлікт. Поглиблення поняття про фантастику.<br>
<b><i>Література і культура (ЛК).</i></b><br> 
Образ майбутнього у творах сучасного мистецтва (живопис, кіно, музика та ін.).<br>
<b><i>Україна і світ (УС).</i></b><br> 
Українські письменники-фантасти, їхні твори для дітей.<br>
<b><i>Елементи компаративістики (ЕК).</i></b><br> 
Том і Кліві: схожість і відмінності. Образи майбутнього в літературі та інших видах мистецтва.<br>
<b><i>Міжпредметні зв’язки (МЗ).</i></b><br>
Образотворче мистецтво, іноземна мова.
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>