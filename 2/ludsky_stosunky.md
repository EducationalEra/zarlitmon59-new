<div id="hypercomments_widget" class="js-hypercomments-widget invisible"></div>

# Людські стосунки

<table>
  <tr>
    <td width="10%" align="center"><b>№</b></td>
    <td width="10%" align="center"><b>К-ть годин</b></td>
    <td width="40%" align="center"><b>Зміст навчального матеріалу</b></td>
    <td width="40%" align="center"><b>Державні вимоги до рівня загальноосвітньої підготовки учнів (за розділами)</b></td>
  </tr>
<tbody>
  <tr>
<td width="10%" style="vertical-align:top !important;">5</td>
<td width="10%" style="vertical-align:top !important;">12</td>
    <td width="40%" style="vertical-align:top !important;">
<b>Антон Павлович Чехов (1860–1904). «Хамелеон», «Товстий і тонкий».</b> Викриття пристосуванства, підлабузництва в оповіданнях А .П. Чехова. Діалог як основна форма розкриття сюжету. Майстерність письменника у змалюванні персонажів. Роль художньої деталі. Підтекст. Символічність назви. <br>
<b>Джек Лондон (1876–1916). «Жага до життя».</b> Проблеми життя і смерті, дружби й зрадництва у творі. Характеристика героїв твору. Описи природи та їхня роль у тексті. Значення назви оповідання. <br>
<b>Г. Бічер-Стоу «Хатина дядька Тома», В. Г.  Короленко  «Сліпий музикант»</b> (1 твір за вибором учителя) <br>
<b>Гаррієт Бічер-Стоу (1811–1896). «Хатина дядька Тома». </b>Проблема рабства і ставлення до людей різних рас і національностей у творі. Образи дядька Тома, Елізи, Джорджа Гарріса, Джорджа Шелбі, Евангеліни (Еви). Ідеї доброти, поваги до людини, мужності, толерантності. Викриття жорстокості й расової неприязні в романі. <br>
<b>Володимир Галактіонович Короленко (1853–1921). «Сліпий музикант».</b> Пошук головним героєм (Петро Попельський) свого місця у світі. Тема мистецтва. Петро Попельський та Евеліна. Образ  Максима Яценка, твердість його переконань, увага й повага до інших. Українська природа, народні  образи й традиції в повісті. <br>
<b><i>Теорія літератури (ТЛ).</i></b> Гумор, іронія, художня деталь, підтекст.   <br>
<b><i>Література і культура (ЛК).</i></b> Утілення сюжетів прочитаних творів у різних видах мистецтва.  <br>
<b><i>Україна і світ (УС).</i></b> А. П. Чехов і Україна. В. Г. Короленко і Україна. Літературні музеї А. П. Чехова і В. Г. Короленка в Україні.  <br>
<b><i>Елементи компаративістики (ЕК).</i></b> Порівняння образів чеховських персонажів (Очумєлов, «товстий», «тонкий»): схожість і відмінність між ними. Зіставлення літературних творів з екранізаціями, ілюстраціями до них.   
</td>
    <td width="40%" style="vertical-align:top !important;">
<i><b>Учень (учениця):</b></i><br>
<i>визначає</i> актуальні проблеми у прочитаних творах, <i>висловлює</i> своє ставлення до порушених питань, <i>розкриває</i> їхню актуальність; <br>
<i>виявляє</i> особливості сюжету і композиції творів, <i>визначає</i> кульмінаційні моменти;<br>
<i>характеризує</i> ставлення персонажів до світу, природи, людей, мистецтва;<br>
<i>пояснює</i> вчинки персонажів, мотиви їхньої поведінки;<br>
<i>розкриває</i> внутрішні порухи, поривання, мрії й прагнення персонажів;<br>
<i>пояснює</i> символічний зміст назв творів; <br>
<i>дає визначення</i> поняття «художня деталь», <i>знаходить</i> художні деталі та <i>встановлює</i> їхню роль у тексті (змалювання персонажів, розкриття внутрішнього стану, увиразнення авторської ідеї та ін.);<br>
<i>дає визначення</i> понять «гумор», «іронія», <i>розуміє</i> схожість і різницю між ними, <i>виявляє</i> гумор та іронію в текстах, значення для розкриття образів персонажів, авторської позиції;<br>
<i>вирізняє</i> в окремих епізодах підтекст, <i>визначає</i> прихований зміст висловлювання, <i>обґрунтовує</i> свою думку; <br>
<i>коментує</i> окремі факти життєвої і творчої біографії митців; <br>
<i>порівнює</i> образи (чеховських персонажів), <i>знаходить</i> спільні й відмінні риси поміж ними;<br>
<i>зіставляє</i> літературні твори з їхніми екранізаціями, ілюстраціями (за вибором). 
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>