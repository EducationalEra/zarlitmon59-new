<div id="hypercomments_widget" class="js-hypercomments-widget invisible"></div>

# Людські стосунки (12 годин)

<table>
  <tr>
    <td width="50%" align="center"><b>Очікувані результати навчально-пізнавальної діяльності учнів</b><br>
(за розділами)</td>
    <td width="50%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="50%" style="vertical-align:top !important;">
<b>Ключові компетентності</b><br>
<i><b>Учень (учениця):</b></i><br>
- <i>розуміє</i> залежність людини від навколишнього середовища <b>(НЛ-1)</b>;<br>
- <i>визнає</i> рівність людей незалежно від расової приналежності <b>(НЛ-2)</b>;<br>
- <i>усвідомлює</i> цінності життя, <i>розуміє</i> небезпеку потрапляння в критичні ситуації <b>(НЛ-3)</b>.<br>
<br>
<b>Предметні компетентності</b><br>
<b><i>Учень (учениця):</i></b><br>
- визначає актуальні проблеми у прочитаних творах, висловлює своє ставлення до порушених питань, розкриває їхню актуальність;<br>
- виявляє особливості сюжету і композиції творів, визначає кульмінаційні моменти;<br>
- характеризує ставлення персонажів до світу, природи, людей, мистецтва;<br>
- пояснює вчинки персонажів, мотиви їхньої поведінки;<br>
- розкриває внутрішні порухи, поривання, мрії й прагнення персонажів;<br>
- пояснює символічний зміст назв творів;<br>
- дає визначення поняття «художня деталь», знаходить художні деталі та встановлює їхню роль у тексті (змалювання персонажів, розкриття внутрішнього стану, увиразнення авторської ідеї та ін.);<br>
- дає визначення понять «гумор», «іронія», розуміє схожість і різницю між ними, виявляє гумор та іронію в текстах, значення для розкриття образів персонажів, авторської позиції;<br>
- вирізняє в окремих епізодах підтекст, визначає прихований зміст висловлювання, обґрунтовує свою думку;<br>
- коментує окремі факти життєвої і творчої біографії митців;<br>
- порівнює образи (чеховських персонажів), знаходить спільні й відмінні риси поміж ними;<br>
- зіставляє літературні твори з їхніми екранізаціями, ілюстраціями (за вибором).
</td>
    <td width="50%" style="vertical-align:top !important;">
<b>Антон Павлович Чехов (1860–1904). «Хамелеон», «Товстий і тонкий».</b> Викриття пристосуванства, підлабузництва в оповіданнях А.П. Чехова. Діалог як основна форма розкриття сюжету. Майстерність письменника у змалюванні персонажів. Роль художньої деталі. Підтекст. Символічність назви.<br>
<b>Джек Лондон (1876–1916). «Жага до життя».</b> Проблеми життя і смерті, дружби й зрадництва у творі. Характеристика героїв твору. Описи природи та їхня роль у тексті. Значення назви оповідання.<br>
<b>Г. Бічер-Стоу «Хатина дядька Тома», В. Г.  Короленко  «Сліпий музикант» (1 твір за вибором учителя)</b><br>
<b>Гаррієт Бічер-Стоу (1811–1896). «Хатина дядька Тома».</b> Проблема рабства і ставлення до людей різних рас і національностей у творі. Образи дядька Тома, Елізи, Джорджа Гарріса, Джорджа Шелбі, Евангеліни (Еви). Ідеї доброти, поваги до людини, мужності, толерантності. Викриття жорстокості й расової неприязні в романі.<br>
<b>Володимир Галактіонович Короленко (1853–1921). «Сліпий музикант».</b> Пошук головним героєм (Петро Попельський) свого місця у світі. Тема мистецтва. Петро Попельський та Евеліна. Образ  Максима Яценка, твердість його переконань, увага й повага до інших. Українська природа, народні  образи й традиції в повісті. <br>
<br>
<b><i>Теорія літератури (ТЛ).</i></b><br> 
Гумор, іронія, художня деталь, підтекст.<br>
<b><i>Література і культура (ЛК).</i></b><br> 
Утілення сюжетів прочитаних творів у різних видах мистецтва.<br>
<b><i>Україна і світ (УС).</i></b><br> 
А. П. Чехов і Україна. В. Г. Короленко і Україна. Літературні музеї А. П. Чехова і В. Г. Короленка в Україні.<br>
<b><i>Елементи компаративістики (ЕК).</i></b><br> 
Порівняння образів чеховських персонажів (Очумєлов, «товстий», «тонкий»): схожість і відмінність між ними. Зіставлення літературних творів з екранізаціями, ілюстраціями до них.<br>
<b><i>Міжпредметні зв’язки (МЗ).</i></b><br>
Іноземна мова, музичне мистецтво, історія.
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>