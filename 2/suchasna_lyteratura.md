<div id="hypercomments_widget" class="js-hypercomments-widget invisible"></div>

# Сучасна література (Зростання і взаємини зі світом)
##  (1-2 твори за вибором учнів і вчителя)


<table>
  <tr>
    <td width="10%" align="center"><b>№</b></td>
    <td width="10%" align="center"><b>К-ть годин</b></td>
    <td width="40%" align="center"><b>Зміст навчального матеріалу</b></td>
    <td width="40%" align="center"><b>Державні вимоги до рівня загальноосвітньої підготовки учнів (за розділами)</b></td>
  </tr>
<tbody>
  <tr>
<td width="10%" style="vertical-align:top !important;">8</td>
<td width="10%" style="vertical-align:top !important;">4</td>
    <td width="40%" style="vertical-align:top !important;">
<b>Астрід Анна Емілія Ліндґрен (1907–2002). «Міо, мій Міо».</b> Основні відомості про життя і творчість письменниці, популярність її творів у різних країнах. Моральні цінності у творчості А. Ліндгрен. Образи головних героїв. Перемога добра над злом. <br> 
<b>Міхаель Андреас Гельмут Енде (1929–1995). «Джим Ґудзик і машиніст Лукас».</b> Фантастична країна Усландія та її мешканці (король, Лукас, пан Ермель, пані Ваас та ін.). Моральні цінності, що стверджуються у творі (дружба, кохання, сім’я, повага до інших, любов до батьківщини). <br>
<b>Крістіне Нестлінґер (нар. 1936). «Конрад, або Дитина з бляшанки».</b> Незвичайність образу Конрада, риси його характеру. Конрад і його становлення у світі. <br>
<b><i>Теорія літератури (ТЛ).</i></b> Поглиблення понять про повість (психологічна повість, повість-казка), роман (фантастичний роман).  <br>
<b><i>Література і культура (ЛК).</i></b> Фентезі в різних видах мистецтва (література, кіно, живопис та ін.).   <br>
<b><i>Україна і світ (УС).</i></b> Твори сучасних письменників для дітей і про дітей. <br>
<b><i>Елементи компаративістики (ЕК).</i></b> Утілення творів сучасної літератури у кіно, ілюстраціях та ін. 
</td>
    <td width="40%" style="vertical-align:top !important;">
<i><b>Учень (учениця):</b></i><br>
<i>розповідає</i> про основні події сюжету творів, <i>виокремлює</i> в них кульмінаційні моменти;<br>
<i>визначає</i> актуальні проблеми у творах митців, пов’язані зі зростанням дитини, її взаєминами з колективом, світом дорослих;<br>
<i>висловлює і пояснює </i>свою точку зору щодо вчинків персонажів, їхніх стосунків;<br>
<i>визначає</i> жанрові ознаки (казки, повісті, роману) в прочитаних творах; <br>
<i>виявляє</i> риси характерів героїв у життєвих випробуваннях; <br>
<i>осмислює</i> поняття «добро» і «зло», «життя» і «смерть», «любов» і «ненависть», «милосердя» і «байдужість» під час інтерпретації художніх образів, епізодів прочитаних творів, <i>розмірковує</i> про вибір життєвої позиції, моральні цінності;   <br>
<i>порівнює</i> образи дітей і підлітків у прочитаних протягом року творах, <i>називає</i> своїх улюблених персонажів і <i>висловлює</i> власне ставлення до них;<br>
<i>розповідає</i> про свої улюблені твори сучасних письменників, <i>виявляє</i> в них актуальний зміст;<br>
<i>розуміє</i> значення категорії «художність» для оцінки творів масового мистецтва. 
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>