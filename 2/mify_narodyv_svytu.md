<div id="hypercomments_widget" class="js-hypercomments-widget invisible"></div>

# Міфи народів світу  (7 годин)

<table>
  <tr>
    <td width="50%" align="center"><b>Очікувані результати навчально-пізнавальної діяльності учнів</b><br>
(за розділами)</td>
    <td width="50%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="50%" style="vertical-align:top !important;">
<b>Ключові компетентності</b><br>
<i><b>Учень (учениця):</b></i><br>
- <i>усвідомлює</i> єдність людини й природи <b>(НЛ-1)</b>;<br>
- <i>оцінює</i> вплив міфів на подальший розвиток культурних традицій народів світу <b>(НЛ-2)</b>;<br>
- <i>визнає</i> переваги фізичного здоров’я людини <b>(НЛ-3)</b>;<br>
- <i>усвідомлює</i> роль особистої ініціативи у подоланні життєвих перешкод, заповзятості й наснаги в реалізації творчих планів <b>(НЛ-4)</b>.<br>
<br>
<b>Предметні компетентності</b><br>
<b><i>Учень (учениця):</i></b><br>
- визначає причини появи міфів, особливості міфологічного світосприйняття;<br>
- дає визначення поняття «міф», відрізняє його від казки;<br>
- називає тематичні групи міфів, наводить приклади сюжетів та образів, що належать до певних груп міфів;<br>
- розуміє (на елементарному рівні) поняття «мотив», співвідносить його з поняттям «тема» (як часткове й ціле; мотив – реалізація теми);<br>
- називає провідні міфологічні теми (творення світу, діяння героїв та ін.) і мотиви (сонця, ночі, випробування та ін.), що виявляються у міфах різних народів; <br>
- переказує найвідоміші міфи народів світу, розкриває їхній загальнолюдський зміст;<br>
- характеризує популярні міфологічні образи, розкриває втілення в них народних уявлень про світ, виявляє актуальний зміст  міфологічних образів;<br>
- зіставляє типологічно подібні образи (наприклад, образи героїв та ін.) у міфах народів світу;<br>
- виявляє схожість давніх міфологічних уявлень українців і міфології інших народів;<br>
- розкриває специфіку втілення міфів народів світу у творах мистецтва (живопис, музика, театр, кіно, мультиплікація тощо);<br>
- розповідає про свої улюблені міфи, міфологічних героїв, висловлює власне ставлення до них.
</td>
    <td width="50%" style="vertical-align:top !important;">
Поняття про міф. Основні тематичні групи міфів (про створення і будову світу, про героїв, календарні та ін.). Відображення єдності людини й природи в міфах різних народів. Популярні міфологічні образи, сюжети, мотиви різних народів.<br>
<b>Грецькі міфи.</b> Міф про Прометея. Міфи про Геракла <b>(1-2 міфи)</b>. Дедал і Ікар. Нарцис. Пігмаліон і Галатея. Орфей і Еврідіка. Деметра і Персефона <b>(3-4 за вибором учителя)</b>.<br>
<b>Індійські міфи.</b> Творення. Про створення ночі. Про потоп. Про золоті часи <b>(2-3 за вибором учителя</b>).<br>
<b>Єгипетські міфи.</b> Ра та Апоп. Міф про те, як Тефнут покинула Єгипет <b>(1-2 за вибором учителя)</b>.<br>
<br>
<b><i>Теорія літератури (ТЛ).</i></b><br> 
Початкове поняття про міф, мотив. Поглиблення поняття про образ (міфологічний образ).<br>
<b><i>Література і культура (ЛК).</i></b><br> 
Утілення міфів народів світу в мистецтві (живопис, музика, кіно, театр, мультиплікація та ін.).<br>
<b><i>Україна і світ (УС).</i></b><br> 
Давні міфологічні уявлення українців (про створення світу, про природу, про добрі й злі сили).<br>
<b><i>Елементи компаративістики (ЕК).</i></b><br> 
Подібність елементів у міфах різних народів (образи, сюжети, мотиви). Міф і казка.<br>
<b><i>Міжпредметні зв’язки (МЗ).</i></b><br>
Українська мова, образотворче мистецтво.
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>