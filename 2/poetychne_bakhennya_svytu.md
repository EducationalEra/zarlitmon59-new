<div id="hypercomments_widget" class="js-hypercomments-widget invisible"></div>

# Поетичне бачення світу (6 годин)

<table>
  <tr>
    <td width="50%" align="center"><b>Очікувані результати навчально-пізнавальної діяльності учнів</b><br>
(за розділами)</td>
    <td width="50%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="50%" style="vertical-align:top !important;">
<b>Ключові компетентності</b><br>
<i><b>Учень (учениця):</b></i><br>
- <i>сприймає</i> природу як цілісну систему, усвідомлює тісний взаємозв’язок між людиною і навколишнім середовищем, розуміє важливість біологічного розмаїття світу <b>(НЛ-1)</b>;<br>
- <i>емоційно сприймає, оцінює</i> вияв патріотичних почуттів <b>(НЛ-2)</b>;<br>
- <i>усвідомлює</i> роль позитивного мислення для підтримки фізичного здоров’я <b>(НЛ-3)</b>.<br>
<br>
<b>Предметні компетентності</b><br>
<b><i>Учень (учениця):</i></b><br>
- виразно читає твори поетів в українських перекладах та  іноземною мовою (за умови володіння нею); <br>
- висловлює враження від прочитаного, а також емоції й почуття, що виникли від зустрічі з поезією;<br>
- визначає особливості розвитку сюжету (ліричного – не тільки перебіг зовнішніх подій, а передовсім плин образів, почуттів, емоцій, думок);<br>
- виявляє особливості жанру та художньої мови у творах письменників (використання епітетів, метафор, повторів, інверсії тощо);<br>
- знаходить у поетичних текстах художні деталі, виявляє їхню роль у розкритті картин природи, станів ліричного героя;<br>
- визначає провідні теми, мотиви, ідеї прочитаних творів;<br>
- усвідомлює специфіку розуміння краси в різних культурах на прикладі поетичних творів;<br>
- називає імена видатних українських перекладачів творів зарубіжних поетів, демонструє майстерність їхніх художніх перекладів, барви української мови. 
</td>
    <td width="50%" style="vertical-align:top !important;">
<b>Мацуо Басьо (1644–1694). Хайку.</b> Відображення японських уявлень про красу в поезії митця. Лаконізм форми та широта художнього змісту хайку. Зображення станів природи в ліриці М. Басьо. Роль художньої деталі. Підтекст.<br>
<b>Роберт Бернс (1759–1796). «Моє серце в верховині…».</b> Ідея любові до батьківщини у вірші Р. Бернса. Антитеза (рідний край – чужина). Елементи фольклору (традиційні образи, постійні епітети, повтори та ін.).<br>
<b>Генрі Лонгфелло «Пісня про Гайавату»</b> (1 розділ за вибором учителя) або <b>Джанні Родарі «Листівки з видами міст»</b> (1 твір за вибором учителя).<br>
<b>Генрі Лонгфелло (1807–1882). «Пісня про Гайавату» (1 розділ за вибором учителя).</b><br>
Міфи північноамериканських індіанців та їхнє втілення в поемі «Пісня про Гайавату». Елементи фольклору у творі (пісні, казки, легенди та ін.). Образ Гайавати. Ідеї миру, національного єднання, служіння народові.<br>
<b>Джанні Родарі (1920–1980). «Листівки з видами міст».</b> Широта світу та його сприйняття ліричним героєм вірша. Листівки як символ широти світу й прагнення до його відкриття.<br>
<br>
<b><i>Теорія літератури (ТЛ).</i></b><br> 
Хайку,  ліричний герой.<br>
<b><i>Література і культура (ЛК).</i></b><br> 
Початкові відомості про специфіку розуміння краси в різних культурах.<br>
<b><i>Україна і світ (УС).</i></b><br> 
Початкові відомості про специфіку розуміння краси в різних культурах.<br>
<b><i>Елементи компаративістики (ЕК).</i></b><br> 
Елементи фольклору і міфів у творах Р. Бернса і Г. Лонгфелло. <br>
<b><i>Міжпредметні зв’язки (МЗ).</i></b><br>
Історія, географія, іноземна мова.
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>