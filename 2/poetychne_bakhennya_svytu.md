<div id="hypercomments_widget" class="js-hypercomments-widget invisible"></div>

# Поетичне бачення світу

<table>
  <tr>
    <td width="10%" align="center"><b>№</b></td>
    <td width="10%" align="center"><b>К-ть годин</b></td>
    <td width="40%" align="center"><b>Зміст навчального матеріалу</b></td>
    <td width="40%" align="center"><b>Державні вимоги до рівня загальноосвітньої підготовки учнів (за розділами)</b></td>
  </tr>
<tbody>
  <tr>
<td width="10%" style="vertical-align:top !important;">6</td>
<td width="10%" style="vertical-align:top !important;">6</td>
    <td width="40%" style="vertical-align:top !important;">
<b>Мацуо Басьо (1644–1694). Хайку.</b> Відображення японських уявлень про красу в поезії митця. Лаконізм форми та широта художнього змісту хайку. Зображення станів природи в ліриці М. Басьо. Роль художньої деталі. Підтекст. <br>
<b>Роберт Бернс (1759–1796). «Моє серце в верховині…».</b> Ідея любові до батьківщини у вірші Р. Бернса. Антитеза (рідний край – чужина). Елементи фольклору (традиційні образи, постійні епітети, повтори та ін.). <br>
<b>Генрі Лонгфелло «Пісня про Гайавату»</b> (1 розділ за вибором учителя) або Джанні Родарі «Листівки з видами міст» (1 твір за вибором учителя).<br>
<b>Генрі Лонгфелло (1807–1882). «Пісня про Гайавату»</b> (1 розділ за вибором учителя).<br>
Міфи північноамериканських індіанців та їхнє втілення в поемі «Пісня про Гайавату». Елементи фольклору у творі (пісні, казки, легенди та ін.). Образ Гайавати. Ідеї миру, національного єднання, служіння народові. <br>
<b>Джанні Родарі (1920–1980). «Листівки з видами міст».</b> Широта світу та його сприйняття ліричним героєм вірша. Листівки як символ широти світу й прагнення до його відкриття. <br>
<b><i>Теорія літератури (ТЛ).</i></b> Хайку,  ліричний герой.   <br>
<b><i>Література і культура (ЛК).</i></b> Початкові відомості про специфіку розуміння краси в різних культурах.  <br>
<b><i>Україна і світ (УС).</i></b>  Видатні українські перекладачі творів зарубіжних поетів.   <br>
<b><i>Елементи компаративістики (ЕК).</i></b> Елементи фольклору і міфів у творах Р. Бернса і Г. Лонгфелло.    
</td>
    <td width="40%" style="vertical-align:top !important;">
<i><b>Учень (учениця):</b></i><br>
<i>виразно</i> читає твори поетів в українських перекладах та  іноземною мовою (за умови володіння нею);   <br>
<i>висловлює</i> враження від прочитаного, а також емоції й почуття, що виникли від зустрічі з поезією;<br>
<i>визначає</i> особливості розвитку сюжету (ліричного – не тільки перебіг зовнішніх подій, а передовсім плин образів, почуттів, емоцій, думок); <br>
<i>виявляє</i> особливості жанру та художньої мови у творах письменників (використання епітетів, метафор, повторів, інверсії тощо); <br>
<i>знаходить</i> у поетичних текстах художні деталі, <i>виявляє</i> їхню роль у розкритті картин природи, станів ліричного героя;<br>
<i>визначає</i> провідні теми, мотиви, ідеї прочитаних творів; <br>
<i>усвідомлює</i> специфіку розуміння краси в різних культурах на прикладі поетичних творів; <br>
<i>називає</i> імена видатних українських перекладачів творів зарубіжних поетів, <i>демонструє</i> майстерність їхніх художніх перекладів, барви української мови.  
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>