<div id="hypercomments_widget" class="js-hypercomments-widget invisible"></div>

Завдання вивчення літератури
=============================================

<b><i>Завдання вивчення літератури в 5–7 класах (прилучення до читання):</i></b>
<ul>
<li>сформувати в учнів стійкий інтерес до літератури, прилучити їх до читання; </li>
<li>сприяти формуванню моральних якостей школярів засобами літератури, їхньої національній самоідентифікації, розумінню значення української мови та іноземних мов в опануванні здобутків світової культури;</li>
<li>дати уявлення про зміст і форму художнього твору, їхні складники;</li> 
<li>сформувати в учнів основні вміння аналізу та інтерпретації художнього твору;</li>
<li>сформувати вміння характеризувати літературних персонажів, виявляти засоби виразності;</li>
<li>дати основні уявлення про оригінал і художній переклад, сформувати елементарні вміння та навички порівняння художніх творів в оригіналах і перекладах (за умови володіння учнями іноземними мовами); </li>
<li>розвивати вміння та навички зв’язного мовлення (усного й писемного) під час підготовки різних видів робіт (висловлення власної думки щодо прочитаного, характеристика образу, складання плану твору, написання твору на літературну тему тощо).</li> 
</ul>

<b><i>Завдання вивчення літератури у 8–9 класах (системне читання):</i></b><br>
-	дати уявлення про основні літературні епохи, напрями, течії в контексті вітчизняної та світової культури; <br>
-	розкрити жанрово-родовий поділ літератури, навчити розрізняти твори різних родів і жанрів у їхній специфіці; <br>
-	поглибити вміння аналізу та інтерпретації творів літератури із застосуванням основних теоретичних понять; <br>
-	сформувати в учнів уміння виокремлювати компоненти змісту й форми, установлювати зв’язки поміж окремими компонентами твору, визначати їхні функції в тексті;<br>
-	навчити школярів зіставляти різні літературні твори, явища, визначати їхню художню своєрідність;<br>
-	активізувати інтерес учнів до вивчення літератури в оригіналах і перекладах, розвинути вміння зіставляти оригінали й переклади (за умови володіння відповідною іноземною мовою);<br>
-	сприяти самоствердженню учнів, виробленню в них моральних якостей, громадянської позиції;<br>
-	розвивати вміння й навички зв’язного мовлення (із застосуванням аргументації, елементів дискусії, оцінки щодо прочитаного та ін.);<br>
-	виховувати естетичні почуття та емоції, формувати здібність отримувати естетичне задоволення від прочитаного.  

Літературні явища презентуються учням 8-9 класів у перебігу літературного процесу, у розвитку національних літератур та їхніх взаємозв’язках, у широкому контексті культури. У 8–9 класах учні знайомляться з основними етапами літературного процесу на тлі світової культури, зі специфічними особливостями різних родів і жанрів літератури в хронологічній послідовності, навчаються розрізняти різні жанри, аналізують та інтерпретують художні твори не тільки в аспекті їхньої проблематики, а й художньої вартості. Твори, запропоновані для вивчення в програмі із зарубіжної літератури, відповідають віковим особливостям учням, вони не є надто об’ємними і складними для сприймання. Отримавши основні уявлення про перебіг літературного процесу у 8–9 класах із текстуальним вивченням окремих вершинних творів (доступних для їхнього віку), учні зможуть поглибити ці уявлення протягом наступного етапу навчання – у профільній школі. 

У 8–9 класах вияскравлюється індивідуальність учнів, відбувається активний процес формування їхнього світогляду, громадянської позиції, національної ідентичності, пошуку місця в сучасному світі. Тому вивчення «золотого» фонду класики і сучасних зарубіжних творів актуального змісту сприятиме становленню особистісних якостей сучасної молоді. 

Уміння й навички учнів, набуті протягом <b><i>5–9 класів</i></b>, мають бути поглиблені під час подальшого вивчення зарубіжної літератури в старшій школі <b><i>(10–11 класи)</i></b>. 

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>