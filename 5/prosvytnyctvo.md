<div id="hypercomments_widget" class="js-hypercomments-widget invisible"></div>

# Просвітництво

<table>
  <tr>
    <td width="10%" align="center"><b>№</b></td>
    <td width="10%" align="center"><b>К-ть годин</b></td>
    <td width="40%" align="center"><b>Зміст навчального матеріалу</b></td>
    <td width="40%" align="center"><b>Державні вимоги до рівня загальноосвітньої підготовки учнів (за темами)</b></td>
  </tr>
<tbody>
  <tr>
<td width="10%" style="vertical-align:top !important;">2</td>
<td width="10%" style="vertical-align:top !important;">9</td>
    <td width="40%" style="vertical-align:top !important;">
Історичні умови та провідні ідеї Просвітництва. Вплив філософії на літературу й культуру доби. Художні напрями  (просвітницький класицизм, просвітницький реалізм, сентименталізм).  <br>
<b>Джонатан Свіфт (1667–1745). «Мандри Лемюеля Гуллівера» (1 частина).</b> Історія написання твору. Просвітницькі ідеї у творі. Образ Гуллівера як втілення концепції нової людини. Жанрова своєрідність роману (поєднання реалістичних елементів і соціальної фантастики). Засоби комічного (гумор, іронія, сатира, сарказм). Езопова мова.  <br>
<b>Йоганн Вольфганг Ґете (1749–1832).</b> Поезії <b>«Вільшаний король», «Травнева пісня», «Прометей».</b> Роль Й. В. Ґете в історії Просвітництва. Нове розуміння природи у ліриці Й. В. Ґете. Міфологічний зміст образів вірша «Вільшаний король». Ідея кохання й щастя у «Травневій пісні», ознаки фольклору. Волелюбні мотиви та протистояння образів персонажів у  «Прометеї». Образ Прометея.      <br>
<b>Йоганн Крістоф Фрідріх Шиллер (1759–1805). «До радості».</b> Просвітницька ідея об’єднання людства в оді «До радості» Ф. Шиллера. Пафос твору, який став гімном Євросоюзу.  <br>
<b><i>Теорія літератури (ТЛ).</i></b>  Поглиблення понять про роман, оду. Композиція.    <br>
<b><i>Література і культура (ЛК).</i></b> Європейське мистецтво доби Просвітництва.   <br>
<b><i>Україна і світ (УС).</i></b> Ідеї Просвітництва в Україні.   <br>
<b><i>Елементи компаративістики (ЕК).</i></b> Порівняння оригіналів і художніх перекладів (у фрагментах і цілісно за умови володіння учнями іноземною мовою). 
</td>
    <td width="40%" style="vertical-align:top !important;">
<i><b>Учень (учениця):</b></i><br>
<i>розкриває</i> чинники (історичні, філософські, естетичні) розвитку європейської літератури доби Просвітництва;<br>
<i>знає</i> основні художні напрями розвитку літератури й мистецтва Просвітництва, <i>називає</i> їхні ознаки, представників; <br> 
<i>називає</i> ключові ідеї Просвітництва, <i>виявляє</i> їх у прочитаних творах;<br>
<i>визначає</i> особливості сюжету й композиції роману Дж. Свіфта «Мандри Гуллівера»;<br>
<i>розкриває</i> жанрову своєрідність роману «Мандри Гуллівера»  (поєднання реалістичних елементів і соціальної фантастики); <br>
<i>знаходить</i> приклади езопової мови у творі Дж. Свіфта;<br>
<i>характеризує</i> образ Гуллівера, <i>визначає</i> художні засоби його створення;<br>
<i>знаходить</i> у романі Дж. Свіфта приклади гумору, іронії, сатири, сарказму, визначає їхні функції у творі;<br>
<i>розкриває</i> ідеї, <i>аналізує</i> мотиви й образи в ліричних творах Й. В. Ґете;<br>
<i>пояснює</i>, чому ода «До радості» Ф. Шиллера стала гімном Євросоюзу.
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>