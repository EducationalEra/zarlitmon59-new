<div id="hypercomments_widget" class="js-hypercomments-widget invisible"></div>

# Просвітництво (9 годин)
 
<table>
  <tr>
    <td width="50%" align="center"><b>Очікувані результати навчально-пізнавальної діяльності учнів</b><br>
(за розділами)</td>
    <td width="50%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="50%" style="vertical-align:top !important;">
<b>Ключові компетентності</b><br>
<i><b>Учень (учениця):</b></i><br>
- <i>усвідомлює</i> особисту відповідальність за стан навколишнього середовища <b>(НЛ-1)</b>;<br>
- <i>розуміє</i> роль ініціативи в суспільстві  <b>(НЛ-2)</b>;<br>
- <i>осмислює</i> значення безпечної поведінки в критичних ситуаціях  <b>(НЛ-3)</b>;<br>
- <i>ставить</i> перед собою мету й системно працює для її реалізації  <b>(НЛ-4)</b>.<br>
<br>
<b>Предметні компетентності</b><br>
<b><i>Учень (учениця):</i></b><br>
- розкриває чинники (історичні, філософські, естетичні) розвитку європейської літератури доби Просвітництва;<br>
- знає основні художні напрями розвитку літератури й мистецтва Просвітництва, називає їхні ознаки, представників; <br>
- називає ключові ідеї Просвітництва, виявляє їх у прочитаних творах;<br>
- визначає особливості сюжету й композиції роману Дж. Свіфта «Мандри Гуллівера»;<br>
- розкриває жанрову своєрідність роману «Мандри Гуллівера»  (поєднання реалістичних елементів і соціальної фантастики);<br>
- знаходить приклади езопової мови у творі Дж. Свіфта;<br>
- характеризує образ Гуллівера, визначає художні засоби його створення;<br>
- знаходить у романі Дж. Свіфта приклади гумору, іронії, сатири, сарказму, визначає їхні функції у творі;<br>
- розкриває ідеї, аналізує мотиви й образи в ліричних творах Й. В. Ґете;<br>
- пояснює, чому ода «До радості» Ф. Шиллера стала гімном Євросоюзу.
</td>
    <td width="50%" style="vertical-align:top !important;">
Історичні умови та провідні ідеї Просвітництва. Вплив філософії на літературу й культуру доби. Художні напрями  (просвітницький класицизм, просвітницький реалізм, сентименталізм).<br>
<b>Джонатан Свіфт (1667–1745). «Мандри Лемюеля Гуллівера» (1 частина).</b> Історія написання твору. Просвітницькі ідеї у творі. Образ Гуллівера як втілення концепції нової людини. Жанрова своєрідність роману (поєднання реалістичних елементів і соціальної фантастики). Засоби комічного (гумор, іронія, сатира, сарказм). Езопова мова.
<b>Йоганн Вольфганг Ґете (1749–1832). Поезії «Вільшаний король», «Травнева пісня», «Прометей».</b> Роль Й. В. Ґете в історії Просвітництва. Нове розуміння природи у ліриці Й. В. Ґете. Міфологічний зміст образів вірша «Вільшаний король». Ідея кохання й щастя у «Травневій пісні», ознаки фольклору. Волелюбні мотиви та протистояння образів персонажів у  «Прометеї». Образ Прометея.    
<b>Йоганн Крістоф Фрідріх Шиллер (1759–1805). «До радості».</b> Просвітницька ідея об’єднання людства в оді «До радості» Ф. Шиллера. Пафос твору, який став гімном Євросоюзу.<br>
<br>
<b><i>Теорія літератури (ТЛ).</i></b><br> 
Поглиблення понять про роман, оду. Композиція.<br>
<b><i>Література і культура (ЛК).</i></b><br> 
Європейське мистецтво доби Просвітництва.<br>
<b><i>Україна і світ (УС).</i></b><br> 
Ідеї Просвітництва в Україні. <br>
<b><i>Елементи компаративістики (ЕК).</i></b><br> 
Порівняння оригіналів і художніх перекладів (у фрагментах і цілісно за умови володіння учнями іноземною мовою). <br>
<b><i>Міжпредметні зв’язки (МЗ).</i></b><br>
Історія, математика.
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>