<div id="hypercomments_widget" class="js-hypercomments-widget invisible"></div>

# Романтизм

<table>
  <tr>
    <td width="10%" align="center"><b>№</b></td>
    <td width="10%" align="center"><b>К-ть годин</b></td>
    <td width="40%" align="center"><b>Зміст навчального матеріалу</b></td>
    <td width="40%" align="center"><b>Державні вимоги до рівня загальноосвітньої підготовки учнів (за темами)</b></td>
  </tr>
<tbody>
  <tr>
<td width="10%" style="vertical-align:top !important;">3</td>
<td width="10%" style="vertical-align:top !important;">18</td>
    <td width="40%" style="vertical-align:top !important;">
Історичні, естетичні, філософські чинники розвитку романтизму. Основні ознаки романтизму як напряму в літературі й мистецтві. Романтизм у різних країнах. <br>
<b>Генріх Гейне (1797–1856). «Книга пісень» («На півночі кедр одинокий…», «Не знаю, що стало зо мною…», «Коли розлучаються двоє…»).</b> Специфіка німецького романтизму і творчість Г. Гейне. «Книга пісень»: особливості композиції збірки, образ ліричного героя, фольклорні елементи (образи, мотиви, символи, жанрові ознаки пісні та ін.). Утілення високого почуття кохання у віршах митця. Особливості поетичної мови творів.   <br>
<b>Джордж Ноел Гордон Байрон (1788–1824). «Хотів би жити знов у горах…», «Мій дух як ніч…». Поема «Мазепа» або «Паломництво Чайльд Гарольда».</b> Вплив творчості Дж. Байрона на розвиток романтизму в Європі. Протиставлення мрії і дійсності у ліриці поета. Фольклорні та біблійні мотиви у віршах Дж. Байрона. <br>
Українська тема в поемі «Мазепа». Специфіка зображення образу гетьмана у творі (монолог героя, романтичний пейзаж як засіб увиразнення образу, динаміка образу та ін.).<br>
Відображення духовного життя особистості та суспільства,  історії та культури Європи в поемі «Паломництво Чайльд Гарольда». Герой і автор: схожість і відмінність. Особливості віршової організації поеми (спенсерова строфа).  <br>
 <b align="center">Взаємодія романтизму і реалізму</b><br>
<b>Олександр Сергійович Пушкін (1799–1837). Лірика («До А. П. Керн» («Я пам’ятаю мить чудову…»), «Я вас кохав…», «Я пам’ятник собі поставив незотлінний…»). «Євгеній Онєгін».</b> <br>
Значення творчості О. С. Пушкіна для розвитку російської та світової літератури. Провідні мотиви його лірики. Тема кохання і призначення мистецтва у віршах митця. <br>
Взаємодія романтизму і реалізму в романі О. С. Пушкіна «Євгеній Онєгін». Реалістичне висвітлення романтичних тем (кохання, відчуження особистості, життя і смерті, розладу мрії та дійсності тощо) і образів (Онєгін – Тетяна, Ленський – Ольга). Традиції світової літератури і культури у творі (вплив Дж. Байрона та ін.). Дзеркальна композиція (лист Тетяни – відповідь Онєгіна – дуель – лист Онєгіна – відповідь Тетяни). Зображення різних сфер життя (історії і сучасності, столиці і провінції, народних звичаїв і кола культурних інтересів суспільства тощо). Художнє новаторство О. С. Пушкіна (у жанрі, мові, авторській позиції, підході до зображення дійсності). Образ автора.  <br>
<b>Михайло Юрійович Лермонтов (1814–1841). Лірика («Сосна», «І нудно і сумно…», «На дорогу йду я в самотині…»). «Герой нашого часу» (огляд, 3-4 уривки за вибором учителя).</b> <br>
Мотиви світової скорботи у ліриці М. Ю. Лермонтова. Зв’язок творчості митця із традиціями європейського романтизму (Дж. Байрона, Г. Гейне та ін.).<br>
Особливості розвитку сюжету й композиції в романі «Герой нашого часу». Зв’язок твору з історичною та духовною атмосферою доби. Складність образу Печоріна, його духовна трагедія. Новаторство М. Ю. Лермонтова в жанрі роману. <br> 
<b><i>Теорія літератури (ТЛ).</i></b>  Поглиблення понять про поему (романтична), роман (роман у віршах, філософсько-психологічний), віршовий розмір. Строфа (онєгінська).      <br>
<b><i>Література і культура (ЛК).</i></b> Романтизм у різних видах мистецтва (живопис, музика та ін.).   <br>
<b><i>Україна і світ (УС).</i></b> Україна в житті й творчості зарубіжних митців.   <br>
<b><i>Елементи компаративістики (ЕК).</i></b> Порівняння віршів «На півночі кедр одинокий…» Г. Гейне й «Сосна» М. Ю. Лермонтова. Трансформація байронічних мотивів у творчості О. С. Пушкіна і М. Ю. Лермонтова. Порівняння образів Євгенія Онєгіна і Печоріна. Тема «пам’ятника» у творчості Горація, О. С. Пушкіна. Порівняння оригіналів, художніх перекладів, переспівів. <br>
<b><i>Завершення І семестру</i> </b>
</td>
    <td width="40%" style="vertical-align:top !important;">
<i><b>Учень (учениця):</b></i><br>
<i>визначає</i> специфічні ознаки романтизму як художнього напряму в літературі й мистецтві, чинники його розвитку (історичні, естетичні, філософські), національну специфіку в різних країнах;<br>
<i>розповідає</i> про основні віхи життя і творчості митців, їхній внесок у духовну скарбницю світової та національних літератур;<br>
<i>визначає</i> провідні теми й мотиви ліричних творів письменників-романтиків;<br>
<i>аналізує</i> романтичні образи, засоби їхнього створення;<br>
<i>знаходить</i> у тексті, інтерпретує зміст романтичних символів;<br>
<i>виявляє</i> зв’язок романтичних творів із фольклором, <i>знаходить</i> відповідні елементи (образи, символи, мотиви, жанрові ознаки тощо);<br>
<i>виявляє</i> зв’язок творів із традиціями світової культури (Біблією, філософією, мистецтвом тощо);<br>
<i>аналізує</i> (цілісно) ліричні вірші поетів-романтиків, поему («Мазепа» або «Паломництво Чайльд Гарольда» Дж. Байрона);<br>
<i>виявляє</i> жанрові ознаки поеми й роману доби романтизму та взаємодії романтизму з реалізмом (на прикладі творів Дж. Байрона, О. С. Пушкіна, М. Ю. Лермонтова);<br>
<i>визначає</i> особливості віршового розміру, строфічної організації поетичних творів (на прикладах прочитаних текстів); <br>
<i>виявляє</i> художнє новаторство митців – відкриття нових тем і мотивів, збагачення художньої мови, нові рішення в галузі образотворчості, жанрів тощо;<br>
<i>порівнює</i> оригінали (за умови володіння іноземною мовою), художні переклади, переспіви творів письменників;<br>
<i>установлює</i> трансформацію байронічних мотивів у російському романтизмі (О. С. Пушкін, М. Ю. Лермонтов);<br>
<i>виявляє</i> схожість і відмінності в підходах митців у розкритті теми «пам’ятника» (Горацій, О. С. Пушкін); <br>
<i>порівнює</i> образи Євгенія Онєгіна та Печоріна; <br>
<i>розповідає</i> про роль України в житті й творчості митців, <i>пояснює</i> посилення інтересу Європи до України в добу романтизму;<br>
<i>знає</i> імена українських перекладачів творів європейських романтиків;<br>
<i>розповідає</i> про відкритість романтизму як художнього напряму, його взаємодію з іншими напрямами, <i>демонструє</i> формування реалістичних тенденцій у межах романтизму (на прикладі прочитаних творів); <br>
<i>виявляє</i> особливості індивідуальних стилів митців (на прикладі прочитаних творів). 
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>