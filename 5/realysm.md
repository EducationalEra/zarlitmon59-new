<div id="hypercomments_widget" class="js-hypercomments-widget invisible"></div>

# Реалізм

<table>
  <tr>
    <td width="10%" align="center"><b>№</b></td>
    <td width="10%" align="center"><b>К-ть годин</b></td>
    <td width="40%" align="center"><b>Зміст навчального матеріалу</b></td>
    <td width="40%" align="center"><b>Державні вимоги до рівня загальноосвітньої підготовки учнів (за темами)</b></td>
  </tr>
<tbody>
  <tr>
<td width="10%" style="vertical-align:top !important;">4</td>
<td width="10%" style="vertical-align:top !important;">13</td>
    <td width="40%" style="vertical-align:top !important;">
Поняття про реалізм та історія його формування. Характерні ознаки реалізму як літературного напряму (зв’язок із дійсністю, аналітизм, типовість образів і ситуацій, розкриття впливу соціального середовища на людину, критичний пафос, дослідження життя суспільства, психологізм та ін.). Взаємодія реалізму з іншими напрямами XIX ст. (романтизмом, натуралізмом).<br> 
<b>Оноре де Бальзак (1799–1850). «Гобсек».</b> Основні віхи творчості та особливості світогляду письменника. «Людська комедія»: історія написання, художня структура, тематика і проблематика, образи. Повість «Гобсек» у структурі «Людської комедії». Сюжетно-композиційні особливості твору («розповідь у розповіді»). Багатогранність образу Гобсека (як соціального типу доби, як філософа та ін.), засоби його створення (портрет, психологічна деталь, монолог, вчинки, філософське ставлення до життя та ін.). <br>
<b>Микола Васильович Гоголь (1809–1852).</b> Петербурзький етап життя і творчості письменника. <br>
<b>«Ревізор».</b> Творча історія п’єси. Образи чиновників. Образ Хлєстакова та його динаміка. Засоби комічного у творі. Специфіка художнього конфлікту й жанру п’єси. <br>
<b>«Шинель».</b> Цикл петербурзьких повістей: основні теми та проблеми. Побутовий, психологічний і філософський плани повісті «Шинель». Особливості сюжету й композиції. Образ Башмачкіна та засоби його створення. Образ столиці (як чужого й ворожого для людини простору). Трактування фіналу, значення елементів фантастики в реалістичному творі. Тема «маленької людини».  <br>
<b><i>Теорія літератури (ТЛ).</i></b>  Поглиблення понять про образ (типовий), повість (соціально-психологічна, соціально-побутова, філософська), оповідання, комедію, художню деталь (психологічна). Психологізм, інтер’єр.      <br>
<b><i>Література і культура (ЛК).</i></b> Утілення образів і сюжетів творів О. де Бальзака, М.В. Гоголя у мистецтві (ілюстраціях, кіно, театрі  тощо).  <br>
<b><i>Україна і світ (УС).</i></b> О. де Бальзак і Україна. Значення М. В. Гоголя для розвитку української та зарубіжних літератур.   <br>
<b><i>Елементи компаративістики (ЕК).</i></b> Зіставлення специфіки розкриття теми грошей та їхнього впливу на людину у творчості О. де Бальзака й М. В. Гоголя. 
</td>
    <td width="40%" style="vertical-align:top !important;">
<i><b>Учень (учениця):</b></i><br>
<i>дає визначення</i> поняття «реалізм», <i>називає</i> його провідні ознаки, <i>виявляє</i> їх у прочитаних творах;<br>
<i>розуміє</i> особливості взаємодії реалізму з іншими напрямами XIX століття (романтизмом, натуралізмом);<br>
<i>розповідає</i> про основні віхи життя й творчості митців; <br>
<i>розкриває</i> особливості світогляду письменників;<br>
<i>визначає</i> актуальні проблеми, теми творів;<br>
<i>установлює</i> сюжетно-композиційні особливості творів; <br>
<i>аналізує</i> прочитані тексти цілісно і в окремих фрагментах; <br>
<i>аналізує</i> образи персонажів як типові з визначенням засобів їхнього створення (портрет, психологічні деталі, інтер’єр, мова, стосунки із середовищем, з іншими персонажами тощо);<br>
<i>дає визначення</i> поняття «психологізм», <i>розкриває</i> специфіку психологізму в прочитаних творах;<br>
<i>інтерпретує</i> вчинки персонажів, дає їм власну оцінку, <i>висловлює</i> судження щодо певних ситуацій, <i>аргументує</i> свою позицію прикладами, цитатами з текстів; <br>
<i>виявляє</i> художнє новаторство митців;<br>
<i>розкриває</i> специфіку аналітичного підходу письменників до зображення дійсності (зображення людини у зв’язках із середовищем, змалювання різних верств суспільства, точність деталей і описів тощо);<br>
<i>розповідає</i> про зв’язки письменників з Україною, увічнення їхньої пам’яті в музеях і пам’ятниках, утілення образів і сюжетів їхніх книг у творах мистецтва; <br>
<i>порівнює</i> особливості втілення теми грошей та їхнього згубного впливу на людину й суспільство у творчості О. де Бальзака і М. В. Гоголя (на прикладі прочитаних творів). 
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>