<div id="hypercomments_widget" class="js-hypercomments-widget invisible"></div>

# Реалізм (13 годин)

<table>
  <tr>
    <td width="50%" align="center"><b>Очікувані результати навчально-пізнавальної діяльності учнів</b><br>
(за розділами)</td>
    <td width="50%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="50%" style="vertical-align:top !important;">
<b>Ключові компетентності</b><br>
<i><b>Учень (учениця):</b></i><br>
- <b>усвідомлює</b> необхідність поваги до людини, розпізнає уявні і справжні життєві цінності, цінує вияв милосердя та співчуття до людини <b>(НЛ-2)</b>;<br>
- <b>розуміє</b> роль ініціативності в суспільстві <b>(НЛ-4)</b>.<br>
<br>
<b>Предметні компетентності</b><br>
<b><i>Учень (учениця):</i></b><br>
- дає визначення поняття «реалізм», називає його провідні ознаки, виявляє їх у прочитаних творах;<br>
- розуміє особливості взаємодії реалізму з іншими напрямами XIX століття (романтизмом, натуралізмом);<br>
- розповідає про основні віхи життя й творчості митців;<br>
- розкриває особливості світогляду письменників;<br>
- визначає актуальні проблеми, теми творів;<br>
- установлює сюжетно-композиційні особливості творів;<br>
- аналізує прочитані тексти цілісно і в окремих фрагментах;<br>
- аналізує образи персонажів як типові з визначенням засобів їхнього створення (портрет, психологічні деталі, інтер’єр, мова, стосунки із середовищем, з іншими персонажами тощо);<br>
- дає визначення поняття «психологізм», розкриває специфіку психологізму в прочитаних творах;<br>
- інтерпретує вчинки персонажів, дає їм власну оцінку, висловлює судження щодо певних ситуацій, аргументує свою позицію прикладами, цитатами з текстів;<br>
- виявляє художнє новаторство митців;<br>
- розкриває специфіку аналітичного підходу письменників до зображення дійсності (зображення людини у зв’язках із середовищем, змалювання різних верств суспільства, точність деталей і описів тощо);<br>
- розповідає про зв’язки письменників з Україною, увічнення їхньої пам’яті в музеях і пам’ятниках, утілення образів і сюжетів їхніх книг у творах мистецтва;<br>
- порівнює особливості втілення теми грошей та їхнього згубного впливу на людину й суспільство у творчості О. де Бальзака і М. В. Гоголя (на прикладі прочитаних творів).
</td>
    <td width="50%" style="vertical-align:top !important;">
Поняття про реалізм та історія його формування. Характерні ознаки реалізму як літературного напряму (зв’язок із дійсністю, аналітизм, типовість образів і ситуацій, розкриття впливу соціального середовища на людину, критичний пафос, дослідження життя суспільства, психологізм та ін.). Взаємодія реалізму з іншими напрямами XIX ст. (романтизмом, натуралізмом).<br>
<b>Оноре де Бальзак (1799–1850). «Гобсек».</b> Основні віхи творчості та особливості світогляду письменника. «Людська комедія»: історія написання, художня структура, тематика і проблематика, образи. Повість «Гобсек» у структурі «Людської комедії». Сюжетно-композиційні особливості твору («розповідь у розповіді»). Багатогранність образу Гобсека (як соціального типу доби, як філософа та ін.), засоби його створення (портрет, психологічна деталь, монолог, вчинки, філософське ставлення до життя та ін.).<br>
<b>Микола Васильович Гоголь (1809–1852).</b> Петербурзький етап життя і творчості письменника.<br>
<b>«Ревізор». </b>Творча історія п’єси. Образи чиновників. Образ Хлєстакова та його динаміка. Засоби комічного у творі. Специфіка художнього конфлікту й жанру п’єси.<br>
<b>«Шинель».</b> Цикл петербурзьких повістей: основні теми та проблеми. Побутовий, психологічний і філософський плани повісті «Шинель». Особливості сюжету й композиції. Образ Башмачкіна та засоби його створення. Образ столиці (як чужого й ворожого для людини простору). Трактування фіналу, значення елементів фантастики в реалістичному творі. Тема «маленької людини».<br>
<br>
<b><i>Теорія літератури (ТЛ).</i></b><br> 
Поглиблення понять про образ (типовий), повість (соціально-психологічна, соціально-побутова, філософська), оповідання, комедію, художню деталь (психологічна). Психологізм, інтер’єр.  <br>
<b><i>Література і культура (ЛК).</i></b><br> 
Утілення образів і сюжетів творів О. де Бальзака, М.В. Гоголя у мистецтві (ілюстраціях, кіно, театрі  тощо). <br>
<b><i>Україна і світ (УС).</i></b><br> 
О. де Бальзак і Україна. Значення М. В. Гоголя для розвитку української та зарубіжних літератур.<br>
<b><i>Елементи компаративістики (ЕК).</i></b><br> 
Зіставлення специфіки розкриття теми грошей та їхнього впливу на людину у творчості О. де Бальзака й М. В. Гоголя.<br>
<b><i>Міжпредметні зв’язки (МЗ).</i></b><br>
Художня культура, іноземна мова, географія, історія.
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>