<div id="hypercomments_widget" class="js-hypercomments-widget invisible"></div>

# Література XX–XXI ст. (Життя, історія, культура)
## (2 твори за вибором учнів і вчителя)

<table>
  <tr>
    <td width="10%" align="center"><b>№</b></td>
    <td width="10%" align="center"><b>К-ть годин</b></td>
    <td width="40%" align="center"><b>Зміст навчального матеріалу</b></td>
    <td width="40%" align="center"><b>Державні вимоги до рівня загальноосвітньої підготовки учнів (за темами)</b></td>
  </tr>
<tbody>
  <tr>
<td width="10%" style="vertical-align:top !important;">6</td>
<td width="10%" style="vertical-align:top !important;">7</td>
    <td width="40%" style="vertical-align:top !important;">
<b>Шолом-Алейхем (1859–1916). «Тев’є-молочар».</b> Тема історичного зламу, який пройшов крізь долю людини і народу на межі XIX–XX ст. Образна система твору. Філософські проблеми. Народний гумор. Сучасні інтерпретації твору в театрі, кіно та інших видах мистецтва. <br>
<b>Рей Дуглас Бредбері (1920–2012). «451° за Фаренгейтом».</b> Тривога за майбутнє суспільства в романі-антиутопії «451° за Фаренгейтом». Тема знецінення культури. Провідні мотиви твору – книги (читання), пожежі, тотального контролю, інакомислення тощо. Натовп і влада. Важке прозріння особистості в тоталітарному суспільстві. <br>
<b>Гарпер Лі (1926–2016). «Убити пересмішника».</b> <br>
Проблема входження молоді в дорослий світ, зіткнення із жорстокістю. Моральні ідеали у творі. <br>
<b>Ерік Вольф Сігел (1937–2010). «Історія одного кохання».</b> Розповідь про зворушливе і трагічне кохання студента, сина мільйонера, до дочки бідного італійського емігранта. Проблеми життя і смерті, любові й відданості у творі. <br>
<b><i>Теорія літератури (ТЛ).</i></b> Класична і масова література. Рецензія. Поглиблення поняття про «художність». <br>
<b><i>Література і культура (ЛК).</i></b> Бібліотечні та інтернет-ресурси, їхнє використання для збагачення кола читання, розвитку навичок творчої роботи з книгою. Взаємодія різних видів мистецтва (кіно і література та ін.), комп’ютерних технологій і літератури. Сучасні літературно-художні видання, інтернет-портали  творів зарубіжної літератури. Міжнародні літературні премії.     <br>
<b><i>Україна і світ (УС).</i></b> Українські перекладачі творів зарубіжної класики і сучасної літератури. Шолом-Алейхем і Україна.    <br>
<b><i>Елементи компаративістики (ЕК).</i></b>  Переосмислення сюжетів, образів, мотивів зарубіжної літератури і культури у творах мистецтва.  
</td>
    <td width="40%" style="vertical-align:top !important;">
<i><b>Учень (учениця):</b></i><br>
<i>знає</i> основні відомості про життя і творчість митців;<br>
<i>виявляє</i> актуальні проблеми, теми в прочитаних творах, їхній зв'язок із проблемами суспільства, історії, культури, існування людини, її морального вибору;<br>
<i>виявляє</i> ознаки різних літературних напрямів у прочитаних творах;<br>
<i>знає</i> характерні ознаки різних жанрів, <i>виявляє</i> їх у творах письменників;  <br>
<i>характеризує</i> образи провідних героїв, <i>простежує</i> особливості їхньої внутрішньої зміни, <i>виявляє</i> відповідні художні засоби;<br>
<i>створює</i> рецензію (усну або письмову) на сучасний твір літератури (або кіно, театру); <br>
<i>обстоює</i> власну точку зору, <i>веде</i> полеміку щодо актуальних проблем і тенденцій розвитку сучасної літератури, зокрема в аспекті її взаємодії з іншими видами мистецтва; <br>
<i>презентує</i> свої улюблені твори сучасної літератури на уроці, <i>виявляє</i> в них риси художності; <br>
<i>володіє</i> навичками роботи з бібліотечними фондами, інтернет-ресурсами з метою пошуку необхідної книги, творчого читання;<br>
<i>знає</i> популярні книжкові серії для молоді, сучасні літературно-художні видання, інтернет-портали творів зарубіжної літератури;<br>
<i>аналізує</i> твори сучасних зарубіжних авторів у єдності змісту й форми;<br>
<i>знає</i> визначні міжнародні літературні премії сучасності; <br>
<i>називає</i> зарубіжних письменників-лауреатів міжнародних премій у галузі художньої літератури, твори митців, відзначені преміями.
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>