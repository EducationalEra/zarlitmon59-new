<div id="hypercomments_widget" class="js-hypercomments-widget invisible"></div>

# Література XX–XXI ст. Життя, історія, культура (7 годин)

<table>
  <tr>
    <td width="50%" align="center"><b>Очікувані результати навчально-пізнавальної діяльності учнів</b><br>
(за розділами)</td>
    <td width="50%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="50%" style="vertical-align:top !important;">
<b>Ключові компетентності</b><br>
<i><b>Учень (учениця):</b></i><br>
- <i>обгрунтовує</i> вплив культурного, соціального, економічного чинників на розвиток людства; характеризує цілісну наукову картину світу <b>(НЛ-1)</b>;<br>
- <i>усвідомлює</i> важливість конструктивних рішень; аналізує принципи і механізми  функціювання суспільства <b>(НЛ-2)</b>;<br>
- <i>розуміє</i> відповідальність за духовне й фізичне здоров’я, прогнозує ризики непродуманих наукових та суспільних експериментів <b>(НЛ-3)</b>;<br>
- <i>цінує</i> ініціативність та підприємливість <b>(НЛ-4)</b>.<br>
<br>
<b>Предметні компетентності</b><br>
<b><i>Учень (учениця):</i></b><br>
- знає основні відомості про життя і творчість митців;<br>
- виявляє актуальні проблеми, теми в прочитаних творах, їхній зв'язок із проблемами суспільства, історії, культури, існування людини, її морального вибору;<br>
- виявляє ознаки різних літературних напрямів у прочитаних творах;<br>
- знає характерні ознаки різних жанрів, виявляє їх у творах письменників;<br>
- характеризує образи провідних героїв, простежує особливості їхньої внутрішньої зміни, виявляє відповідні художні засоби;<br>
- створює рецензію (усну або письмову) на сучасний твір літератури (або кіно, театру);<br>
- обстоює власну точку зору, веде полеміку щодо актуальних проблем і тенденцій розвитку сучасної літератури, зокрема в аспекті її взаємодії з іншими видами мистецтва;<br>
- презентує свої улюблені твори сучасної літератури на уроці, виявляє в них риси художності;<br>
- володіє навичками роботи з бібліотечними фондами, інтернет-ресурсами з метою пошуку необхідної книги, творчого читання;<br>
- знає популярні книжкові серії для молоді, сучасні літературно-художні видання, інтернет-портали творів зарубіжної літератури;<br>
- аналізує твори сучасних зарубіжних авторів у єдності змісту й форми;<br>
- знає визначні міжнародні літературні премії сучасності;<br>
- називає зарубіжних письменників-лауреатів міжнародних премій у галузі художньої літератури, твори митців, відзначені преміями.
</td>
    <td width="50%" style="vertical-align:top !important;">
<p align="center"><b>(1-2 твори за вибором учнів і вчителя)</b></p>
<b>Шолом-Алейхем (1859–1916). «Тев’є-молочар».</b> Тема історичного зламу, який пройшов крізь долю людини і народу на межі XIX–XX ст. Образна система твору. Філософські проблеми. Народний гумор. Сучасні інтерпретації твору в театрі, кіно та інших видах мистецтва.<br>
<b>Михайло Опанасович Булгаков. (1891–1940). «Собаче серце».</b> Українські сторінки життя і творчості М.О. Булгакова. М.О. Булгаков і влада, трагедія митця. «Собаче серце» як метафора соціальних експериментів революційної доби. Конфлікт натовпу, масової свідомості та інтелекту, культури. Персонажі-«двійники» (Шаріков – Швондер).<br>
<b>Рей Дуглас Бредбері (1920–2012). «451° за Фаренгейтом».</b> Тривога за майбутнє суспільства в романі-антиутопії «451° за Фаренгейтом». Тема знецінення культури. Провідні мотиви твору – книги (читання), пожежі, тотального контролю, інакомислення тощо. Натовп і влада. Важке прозріння особистості в тоталітарному суспільстві.<br>
<b>Гарпер Лі (1926–2016). «Убити пересмішника».</b><br>
Проблема входження молоді в дорослий світ, зіткнення із жорстокістю. Моральні ідеали у творі.<br>
<b>Ерік Вольф Сігел (1937–2010). «Історія одного кохання».</b> Розповідь про зворушливе і трагічне кохання студента, сина мільйонера, до дочки бідного італійського емігранта. Проблеми життя і смерті, любові й відданості у творі.<br>
<br>
<b><i>Теорія літератури (ТЛ).</i></b><br> 
 Класична і масова література. Рецензія. Поглиблення поняття про «художність».<br>
<b><i>Література і культура (ЛК).</i></b><br> 
 Бібліотечні та інтернет-ресурси, їхнє використання для збагачення кола читання, розвитку навичок творчої роботи з книгою. Взаємодія різних видів мистецтва (кіно і література та ін.), комп’ютерних технологій і літератури. Сучасні літературно-художні видання, інтернет-портали  творів зарубіжної літератури. Міжнародні літературні премії.<br>
<b><i>Україна і світ (УС).</i></b><br> 
Українські перекладачі творів зарубіжної класики і сучасної літератури. Шолом-Алейхем і Україна. <br>
<b><i>Елементи компаративістики (ЕК).</i></b><br> 
Переосмислення сюжетів, образів, мотивів зарубіжної літератури і культури у творах мистецтва.<br>
<b><i>Міжпредметні зв’язки (МЗ).</i></b><br>
Історія, художня культура.
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>