<div id="hypercomments_widget" class="js-hypercomments-widget invisible"></div>

Пояснювальна записка
=============================================

Програму розроблено на підставі Державного стандарту базової і повної загальної середньої освіти (Постанова Кабінету Міністрів України від 23. 11. 2011 р. № 1392) з урахуванням Державного стандарту початкової загальної освіти (Постанова Кабінету Міністрів України від 20. 04. 2011 р. №  462) та відповідно до положень «Концепції Нової української школи» (2016)

Навчання зарубіжної літератури в основній школі спрямоване на досягнення загальної мети базової <b>загальної освіти</b>, яка полягає в  розвиткові та соціалізації  учнів,  формуванні їхньої національної самосвідомості, загальної культури, світоглядних орієнтирів, екологічного стилю мислення і поведінки, творчих здібностей, дослідницьких навичок і навичок життєзабезпечення.

Випускник основної школи є патріотом України, поважає її історію, культуру та культуру інших народів, вільно володіє державною мовою, спілкується щонайменше однією іноземною мовою, має бажання й здатність до самоосвіти, активний і відповідальний у громадському й особистому житті, підприємливий та ініціативний, має   уявлення про світобудову, береже природу, безпечно  використовує досягнення науки і техніки, дотримується здорового способу життя.


<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>