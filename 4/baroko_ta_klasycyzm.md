<div id="hypercomments_widget" class="js-hypercomments-widget invisible"></div>

# Бароко і класицизм

<table>
  <tr>
    <td width="10%" align="center"><b>№</b></td>
    <td width="10%" align="center"><b>К-ть годин</b></td>
    <td width="40%" align="center"><b>Зміст навчального матеріалу</b></td>
    <td width="40%" align="center"><b>Державні вимоги до рівня загальноосвітньої підготовки учнів (за розділами)</b></td>
  </tr>
<tbody>
  <tr>
<td width="10%" style="vertical-align:top !important;">6</td>
<td width="10%" style="vertical-align:top !important;">8</td>
    <td width="40%" style="vertical-align:top !important;">
Бароко як доба і художній напрям у європейській літературі й мистецтві. Видатні представники європейського бароко та їхні здобутки (огляд). <br>
<b>Із лірики європейського бароко. Луїс де Гонгора-і-Арготе «Галерник» або Джонн Донн «Щоб мучить мене…» (1 вірш за вибором учителя)</b><br>
<b>Луїс де Гонгора-і-Арготе (1561–1627). «Галерник».</b> Утілення у вірші провідних тем барокової літератури: людина і Доля, блукання людини у Всесвіті, залежність від вищих сил, драматизм духовного життя. Символіка твору. Образ ліричного героя. <br>
<b>Джонн Донн (1572–1631). «Священні сонети» (19-й сонет «Щоб мучить мене…»).</b> Напруга почуттів ліричного героя. Символіка. Поетична мова.  <br>
Історичні умови, філософське та естетичні підґрунтя класицизму. Характерні ознаки класицизму як художнього напряму. <br>
<b>Мольєр (1622–1673). «Міщанин-шляхтич».</b> Мольєр – майстер класицистичної комедії. Художнє новаторство Мольєра у драматургії, вплив його відкриттів на світове театральне мистецтво. Історія створення комедії «Міщанин-шляхтич». Тематика і проблематика твору, його загальнолюдське значення. Основні образи комедії (пан Журден, пані Журден, граф Дорант, графиня Дорімена, Клеонт та ін.). Засоби комічного (гумор, іронія, сатира, сарказм).  <br>
<b><i>Теорія літератури (ТЛ).</i></b> Поглиблення понять про вірш (філософський). Комедія, сатира, сарказм. Поглиблення понять про гумор, іронію.   <br>
<b><i>Література і культура (ЛК).</i></b> Бароко в різних видах мистецтва (живопис, архітектура, музика, паркове мистецтво та ін.).  <br>
<b><i>Україна і світ (УС).</i></b> Бароко в Україні. Класицизм у різних видах мистецтва (живопис, архітектура, музика та ін.). <br>
<b><i>Елементи компаративістики (ЕК).</i></b> Порівняння образів персонажів (Журден – Клеонт,  Журден – Дорант). 
</td>
    <td width="40%" style="vertical-align:top !important;">
<i><b>Учень (учениця):</b></i><br>
<i>визначає</i> провідні ознаки бароко як художнього напряму; <br>
<i>розкриває</i> специфіку барокового світосприйняття у прочитаних творах;<br>
<i>виявляє</i> у поетичному тексті провідні теми, ідеї, символи бароко, <i>розкриває</i> їхній філософський зміст;<br>
<i>аналізує</i> образ ліричного героя вірша, <i>виявляє</i> засоби його створення (монолог, риторичні питання, заглиблення у внутрішній світ, епітети, метафори та ін.), <i>наводить</i> відповідні цитати;<br>
<i>розповідає</i> про чинники формування класицизму як літературного напряму (історичні, філософські, естетичні);<br>
<i>називає</i> основні ознаки класицизму, <i>демонструє</i> їх на прикладі комедії Мольєра «Міщанин-шляхтич», а також на прикладі творів (1-2 за вибором) класицистичного мистецтва (живопису, архітектури та ін.);  <br>
<i>дає визначення</i> поняття «комедія», відрізняє від поняття «трагедія» (що вивчалося раніше);<br>
<i>виявляє</i> ознаки комедії у творі Мольєра «Міщанин-шляхтич»; <br>
<i>називає</i> основні теми і проблеми в комедії Мольєра «Міщанин-шляхтич»;<br>
<i>характеризує</i> персонажів комедії «Міщанин-шляхтич» (окремо і в порівнянні);<br>
<i>дає визначення</i> понять «сатира», «сарказм», <i>знаходить</i>  приклади сатири й сарказму та інших видів комічного (гумор, іронія), <i>установлює</i> їхню роль у тексті;<br>
<i>розкриває</i> сутність морального уроку, утіленого митцем  засобами комедії; <br>
<i>виявляє</i> зв’язок комедії Мольєра з народним мистецтвом. 
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>