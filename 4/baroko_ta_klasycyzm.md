<div id="hypercomments_widget" class="js-hypercomments-widget invisible"></div>

# Бароко і класицизм (8 годин)

<table>
  <tr>
    <td width="50%" align="center"><b>Очікувані результати навчально-пізнавальної діяльності учнів</b><br>
(за розділами)</td>
    <td width="50%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="50%" style="vertical-align:top !important;">
<b>Ключові компетентності</b><br>
<i><b>Учень (учениця):</b></i><br>
- <i>розрізняє</i> істинні та фальшиві цінності, розуміє необхідність шанобливого ставлення до людини незалежно від її соціального стану <b>(НЛ-2)</b>;<br>
- <i>усвідомлює</i> важливість здорового глузду   <b>(НЛ-3)</b>;<br>
- <i>висловлює</i> критичне судження щодо різних моделей поведінки людини <b>(НЛ-4)</b>.<br>
<br>
<b>Предметні компетентності</b><br>
<b><i>Учень (учениця):</i></b><br>
- визначає провідні ознаки бароко як художнього напряму;<br>
- розкриває специфіку барокового світосприйняття у прочитаних творах;<br>
- виявляє у поетичному тексті провідні теми, ідеї, символи бароко, розкриває їхній філософський зміст;<br>
- аналізує образ ліричного героя вірша, виявляє засоби його створення (монолог, риторичні питання, заглиблення у внутрішній світ, епітети, метафори та ін.), наводить відповідні цитати;<br>
- розповідає про чинники формування класицизму як літературного напряму (історичні, філософські, естетичні);<br>
- називає основні ознаки класицизму, демонструє їх на прикладі комедії Мольєра «Міщанин-шляхтич», а також на прикладі творів (1-2 за вибором) класицистичного мистецтва (живопису, архітектури та ін.);<br>
- дає визначення поняття «комедія», відрізняє від поняття «трагедія» (що вивчалося раніше);<br>
- виявляє ознаки комедії у творі Мольєра «Міщанин-шляхтич»;<br>
- називає основні теми і проблеми в комедії Мольєра «Міщанин-шляхтич»;<br>
- характеризує персонажів комедії «Міщанин-шляхтич» (окремо і в порівнянні);<br>
- дає визначення понять «сатира», «сарказм», знаходить  приклади сатири й сарказму та інших видів комічного (гумор, іронія), установлює їхню роль у тексті;<br>
- розкриває сутність морального уроку, утіленого митцем  засобами комедії;<br>
- виявляє зв’язок комедії Мольєра з народним мистецтвом.
</td>
    <td width="50%" style="vertical-align:top !important;">
Бароко як доба і художній напрям у європейській літературі й мистецтві. Видатні представники європейського бароко та їхні здобутки (огляд).<br>
<b>Із лірики європейського бароко. Луїс де Гонгора-і-Арготе «Галерник» або Джонн Донн «Щоб мучить мене…» (1 вірш за вибором учителя)</b><br>
<b>Луїс де Гонгора-і-Арготе (1561–1627). «Галерник».</b> Утілення у вірші провідних тем барокової літератури: людина і Доля, блукання людини у Всесвіті, залежність від вищих сил, драматизм духовного життя. Символіка твору. Образ ліричного героя.<br>
<b>Джонн Донн (1572–1631). «Священні сонети» (19-й сонет «Щоб мучить мене…»).</b> Напруга почуттів ліричного героя. Символіка. Поетична мова. <br>
Історичні умови, філософське та естетичні підґрунтя класицизму. Характерні ознаки класицизму як художнього напряму.<br>
<b>Мольєр (1622–1673). «Міщанин-шляхтич».</b> Мольєр – майстер класицистичної комедії. Художнє новаторство Мольєра у драматургії, вплив його відкриттів на світове театральне мистецтво. Історія створення комедії «Міщанин-шляхтич». Тематика і проблематика твору, його загальнолюдське значення. Основні образи комедії (пан Журден, пані Журден, граф Дорант, графиня Дорімена, Клеонт та ін.). Засоби комічного (гумор, іронія, сатира, сарказм). <br>
<br>
<b><i>Теорія літератури (ТЛ).</i></b><br> 
Поглиблення понять про вірш (філософський). Комедія, сатира, сарказм. Поглиблення понять про гумор, іронію.<br>
<b><i>Література і культура (ЛК).</i></b><br> 
Бароко в різних видах мистецтва (живопис, архітектура, музика, паркове мистецтво та ін.).<br>
<b><i>Україна і світ (УС).</i></b><br> 
Бароко в Україні. Класицизм у різних видах мистецтва (живопис, архітектура, музика та ін.).<br>
<b><i>Елементи компаративістики (ЕК).</i></b><br> 
Порівняння образів персонажів (Журден – Клеонт,  Журден – Дорант).<br>
<b><i>Міжпредметні зв’язки (МЗ).</i></b><br>
 Українська література, історія.
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>