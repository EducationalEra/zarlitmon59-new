<div id="hypercomments_widget" class="js-hypercomments-widget invisible"></div>

# Середньовіччя

<table>
  <tr>
    <td width="10%" align="center"><b>№</b></td>
    <td width="10%" align="center"><b>К-ть годин</b></td>
    <td width="40%" align="center"><b>Зміст навчального матеріалу</b></td>
    <td width="40%" align="center"><b>Державні вимоги до рівня загальноосвітньої підготовки учнів (за розділами)</b></td>
  </tr>
<tbody>
  <tr>
<td width="10%" style="vertical-align:top !important;">4</td>
<td width="10%" style="vertical-align:top !important;">8</td>
    <td width="40%" style="vertical-align:top !important;">
Середньовіччя як доба, її хронологічні межі й специфічні ознаки в історії європейських і східних літератур. Вплив релігії, філософії на літературу і культуру в добу Середньовіччя. Основні жанри середньовічної літератури на Заході й Сході.<br>
Особливості розвитку китайської лірики епохи Тан.  <br>
<b>Лі Бо (701–762). «Печаль на яшмовому ганку», «Призахідне сонце навіює думки про гори», «Сосна біля південної галереї» (1-2 за вибором учителя).</b> Основні теми і мотиви лірики митця. Вплив даосизму на його світогляд. Своєрідність пейзажів Лі Бо, утілення в них краси природи і духовного життя. <br>
<b>Ду Фу (712–770). «Пісня про хліб і шовк», «Весняний краєвид», «Подорожуючи, вночі описую почуття» (1-2 за вибором учителя).</b> Зв’язок поезії Ду Фу з історичною реальністю. Вплив конфуціанства на його світогляд. Національні образи, символи в ліриці митця. Образ ліричного героя, його сприйняття життя і природи, почуття, мрії, ідеали, дума про батьківщину. <br>
Золота доба персько-таджицької лірики, її характерні особливості, видатні представники.<br>
<b>Омар Хайям (бл. 1048–після 1122). Рубаї.</b> Лаконізм і  місткість жанру рубаї. Основні теми й мотиви творчості Омара Хайяма.<br> 
Література  середньовічної Європи: основні тенденції та жанрово-тематичне розмаїття. <br>
<b>«Пісня про Роланда» (X ст.) (2-3 розділи за вибором учителя).</b>  Історична основа твору й поетичне переосмислення в ньому реальних подій. Патріотичні ідеї в «Пісні про Роланда». Образна система (Роланд, Ганелон, Карл та ін.). Елементи фольклору. Особливості поетичної мови твору. <br>
<b>Аліг’єрі Данте (1265–1321). Сонет 11 («В своїх очах вона несе кохання…»).</b> Данте як ключова постать італійського Середньовіччя і переходу до Відродження. Загальна характеристика його творчості. Утілення в сонеті 11 Данте краси високого почуття кохання. <br>
<b><i>Теорія літератури (ТЛ).</i></b> Поглиблення понять про героїчний епос (середньовічний). Рубаї, сонет.   <br>
<b><i>Література і культура (ЛК).</i></b> Культурні центри Середньовіччя на Сході й Заході. Ключові поняття китайської міфології, філософії  (конфуціанство, даосизм), які знайшли відбиток у літературі.  Християнство. Іслам.   <br>
<b><i>Україна і світ (УС).</i></b> Українські перекладачі середньовічних творів. <br>
<b><i>Елементи компаративістики (ЕК).</i></b> Порівняння образів ліричних героїв Лі Бо, Ду Фу, Омара Хайяма. Порівняння персонажів «Пісні про Роланда» (Роланд –  Ганелон, Карл – Ганелон).  <br>
<b><i>Завершення І семестру</i></b>
</td>
    <td width="40%" style="vertical-align:top !important;">
<i><b>Учень (учениця):</b></i><br>
<i>знає і пояснює</i> хронологічні межі доби Середньовіччя, основні ознаки й тенденції розвитку середньовічних літератур Заходу і Сходу;<br>
<i>називає</i> видатних представників середньовічної літератури Заходу і Сходу, <i>визначає</i> їхній внесок у розвиток світової культури; <br>
<i>характеризує</i> історичний і культурний контекст розвитку середньовічних літератур;<br> 
<i>розповідає</i> про основні віхи життя й творчості письменників (твори яких передбачені для текстуального вивчення), про їхню роль у розвитку національних літератур; <br>
<i>показує</i> вплив релігії, філософії на художню літературу на прикладі прочитаних текстів;<br>
<i>знає</i> ключові періоди й жанри середньовічної літератури на Заході та Сході;<br>
<i>дає визначення</i> жанрів «героїчний епос» (середньовічний), «рубаї», «сонет», <i>виділяє</i> їхні жанрові ознаки у прочитаних творах;<br>
<i>виявляє</i> основні теми й мотиви в ліриці митців;<br>
<i>визначає</i> символи та їхній прихований зміст у творах поетів; <br>
<i>характеризує</i> образ ліричного героя у текстах, рекомендованих програмою;<br>
<i>знає</i> історичну основу «Пісні про Роланда» та особливості її художнього втілення у творі;<br>
<i>переказує, аналізує й інтерпретує</i> окремі частини (епізоди) «Пісні про Роланда»;  <br>
<i>характеризує</i> образи персонажів «Пісні про Роланда» (Роланд, Карл, Ганелон), <i>визначає</i> засоби їхнього художнього зображення (на прикладі уривків із тексту);<br>
<i>висловлює</i> власне ставлення до персонажів та їхніх вчинків; <br>
<i>порівнює</i> художні образи персонажів «Пісні про Роланда»  (Роланд – Ганелон, Карл – Ганелон);<br>
<i>виявляє</i> риси фольклору в «Пісні про Роланда»: символи, повтори, постійні епітети, метафори тощо (на прикладі уривків із тексту за вибором учня);<br>
<i>зіставляє</i> образи ліричних героїв у східній поезії (Лі Бо, Ду Фу, Омар Хайям);<br>
<i>виявляє</i> актуальний зміст середньовічних творів, вічність порушених у них проблем; <br>
<i>знає</i> українських перекладачів середньовічних творів;<br>
<i>виявляє</i> особливості художньої мови творів митців (в українських перекладах).
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>