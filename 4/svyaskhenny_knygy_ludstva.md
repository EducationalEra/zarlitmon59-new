<div id="hypercomments_widget" class="js-hypercomments-widget invisible"></div>

# Священні книги людства як пам'ятки культури і джерело літератури (7 годин)

<table>
  <tr>
    <td width="50%" align="center"><b>Очікувані результати навчально-пізнавальної діяльності учнів</b><br>
(за розділами)</td>
    <td width="50%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="50%" style="vertical-align:top !important;">
<b>Ключові компетентності</b><br>
<i><b>Учень (учениця):</b></i><br>
- <i>обґрунтовує</i> взаємозв’язок людини з природою <b>(НЛ-1)</b>;<br>
- <i>розуміє</i> спільні для різних народів морально-етичні принципи, розрізняє поняття добра і зла <b>(НЛ-2).</b><br>
<br>
<b>Предметні компетентності</b><br>
<b><i>Учень (учениця):</i></b><br>
- називає найвідоміші священні книги людства, розуміє їхнє значення для розвитку світових релігій, культури, мистецтва;<br>
- розповідає про походження та побудову Вед, Біблії, Корану;<br>
- називає основні міфи (їхні різновиди) священних книг – Вед, Біблії, Корану;<br>
- переказує окремі міфологічні сюжети (передбачені програмою), розкриває їхній морально-філософський зміст;<br>
- характеризує міфологічні образи, символи, що трапляються в сюжетах священних книг;<br>
- виявляє гуманістичні цінності, утілені у священних книгах людства;<br>
- пояснює окремі вислови зі священних книг;<br>
- порівнює священні книги людства як пам’ятки культури – Біблію і Коран, виявляє схожість і відмінності між ними;<br>
- називає 1-2 твори українських і зарубіжних письменників, які зверталися до образів, сюжетів, мотивів священних книг;<br>
- розкриває особливості відображення сюжетів і образів священних книг у творах світового мистецтва – живопис, музика, кіно та ін. (1-2 твори за вибором);<br>
- називає визначні пам’ятки християнства та ісламу в Україні й за  кордоном, виявляє в них особливості культури, утілення ідей, сюжетів і образів священних книг.
</td>
    <td width="50%" style="vertical-align:top !important;">
Загальнокультурне значення священних книг народів світу, найвідоміші з них. Священні книги як вихідна основа світових релігій, етичних уявлень, мистецтва різних народів.<br>
<b>Веди (огляд).</b> Веди як пам’ятка індоєвропейської словесності II-I тис. до н. е. Образи ведійської міфології (боги, напівбоги, герої, ворожі сили, символи та ін.). Космогонічні міфи Вед.<br>
<b>Біблія. Старий Заповіт (Створення світу. Каїн і Авель. 10 заповідей). Новий Заповіт (Євангеліє – 2-3 розділи за вибором учителя). </b> Біблія як основа двох релігій – юдейської і християнської. Зв’язок Біблії з історією і міфологією. Структура Біблії, її складники. Ключові ідеї та образи Старого і Нового Заповітів. Морально-філософський зміст біблійних сюжетів і образів.<br>
<b>Коран (огляд).</b> Коран – головна книга ісламу. Побудова Корану, охоплення в ньому різних сфер людського життя. <br>
<br>
<b><i>Теорія літератури (ТЛ).</i></b><br> 
 Поглиблення понять про міф, міфологічний образ.<br>
<b><i>Література і культура (ЛК).</i></b><br> 
Утілення сюжетів і образів священних книг людства у мистецтві (література, живопис, музика, скульптура, архітектура, кіно та ін.).<br>
<b><i>Україна і світ (УС).</i></b><br> 
Звернення українських письменників до образів, сюжетів, мотивів Біблії, Корану. Визначні пам’ятки християнства та ісламу в Україні й за кордоном.<br>
<b><i>Елементи компаративістики (ЕК).</i></b><br> 
Схожість і відмінність між Біблією і Кораном як пам’ятками культури. <br>
<b><i>Міжпредметні зв’язки (МЗ).</i></b><br>
Історія, географія, образотворче мистецтво, музичне мистецтво.
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>