<div id="hypercomments_widget" class="js-hypercomments-widget invisible"></div>

# Відродження

<table>
  <tr>
    <td width="10%" align="center"><b>№</b></td>
    <td width="10%" align="center"><b>К-ть годин</b></td>
    <td width="40%" align="center"><b>Зміст навчального матеріалу</b></td>
    <td width="40%" align="center"><b>Державні вимоги до рівня загальноосвітньої підготовки учнів (за розділами)</b></td>
  </tr>
<tbody>
  <tr>
<td width="10%" style="vertical-align:top !important;">5</td>
<td width="10%" style="vertical-align:top !important;">12</td>
    <td width="40%" style="vertical-align:top !important;">
Епоха Відродження (Ренесансу) в Європі. Гуманізм. Культ античності. Характерні риси ренесансної культури і літератури.  <br>
<b>Франческо Петрарка (1304–1374). Сонети № 61, 132.</b> Історія кохання в сонетах Ф. Петрарки. Образ ліричного героя та героїні. Утілення гуманістичних ідеалів у поезії митця. Структура сонетів Ф. Петрарки. <br>
<b>Вільям Шекспір (1564–1616). Сонети № 66, 116, 130. </b> Виняткова роль В. Шекспіра в розвитку англійської національної літератури і світового мистецтва. Основні теми сонетів В. Шекспіра – кохання до Смаглявої леді, дружба. Відображення внутрішнього світу ренесансної людини (описи природи, змалювання сили почуттів та ін.). Художні особливості сонетів В. Шекспіра.  <br>
<b>Трагедія «Ромео і Джульєтта» В. Шекспіра.</b> Історія створення. Конфлікт справжнього почуття і забобонів. Оспівування чистого пристрасного кохання Ромео і Джульєтти, вплив кохання на людську особистість (зміни в характерах головних героїв, їхня еволюція). Проблема життя і смерті. Трактування фіналу. Гуманістична цінність трагедії В. Шекспіра, її популярність серед різних поколінь.  <br>
<b>Мігель де Сервантес Сааведра (1547–1616). «Дон Кіхот»  I частина (огляд, 2-3 розділи за вибором учителя).</b> Історія створення роману, його зв’язок із лицарськими романами, пародійний характер. Особливості сюжету і композиції твору. Конфлікт високих прагнень Дон Кіхота і буденної дійсності, неможливості реалізації ідеалів героя. Дон Кіхот і Санчо Панса – парні образи, у яких утілено високу мрію і прагматизм. «Донкіхотство». Синтез різних жанрових ознак у романі (героїчного епосу, лицарського, авантюрно-пригодницького, філософського роману, пародії). Широта філософського змісту твору, можливість його різних тлумачень. Популярність вічних образів.   <br>
<b><i>Теорія літератури (ТЛ).</i></b> Поглиблення поняття про вічний образ, сонет, роман, трагедію. Катрен, терцет, ямб.     <br>
<b><i>Література і культура (ЛК).</i></b> Образи Ромео і Джульєтти, Дон Кіхота і Санчо Панси у світовому мистецтві (живопис, кіно, музика та ін.). Музей В. Шекспіра у Великобританії (Стретфорд-на-Ейвоні). Музей М. де Сервантеса Сааведри в Іспанії (Мадрид).   <br>
<b><i>Україна і світ (УС).</i></b> Видатні українські перекладачі творів Ренесансу. Вершини українського сонету. <br>
<b><i>Елементи компаративістики (ЕК).</i></b> Порівняння оригіналів і художніх перекладів сонетів В. Шекспіра. Порівняння образів героїнь сонетів Ф. Петрарки та В. Шекспіра, художніх засобів створення жіночих образів.    
</td>
    <td width="40%" style="vertical-align:top !important;">
<i><b>Учень (учениця):</b></i><br>
<i>знає</i> хронологічні межі Відродження, особливості світоглядного перевороту того часу, історичний і культурний контекст, роль античності в розвитку літератури;<br>
<i>визначає</i> риси гуманізму в літературних творах доби Відродження;<br>
<i>розповідає</i> про ключові віхи життя й творчості митців, <i>розкриває</i> їхній внесок в історію національних літератур і світової культури;<br>
<i>дає визначення</i> поняття «сонет», <i>виявляє</i> особливості його структури у творах Ф. Петрарки і В. Шекспіра;<br>
<i>визначає</i> провідні теми, мотиви в ліричних творах письменників (сонетах), <i>розкриває</i> специфіку художнього  втілення високого почуття кохання;<br>
<i>характеризує</i> образ ліричного героя в сонетах Ф. Петрарки, В. Шекспіра;<br>
<i>зіставляє</i> образи героїнь у сонетах митців;<br>
<i>порівнює</i> оригінали й художні переклади сонетів В. Шекспіра (за умови володіння англійською мовою);<br>
<i>розкриває</i> загальнолюдський зміст вічних образів ренесансних творів (Ромео і Джульєтта, Дон Кіхот і Санчо Панса);<br>
<i>виявляє</i> жанрові особливості творів («Ромео і Джульєтта», «Дон Кіхот»);<br>
<i>аналізує</i> ліричні твори (цілісно), драматичні і прозові твори (в окремих частинах і цілісно), <i>виявляє</i> в них морально-філософські проблеми, засоби художньої виразності;<br>
<i>розкриває</i> особливості художньої мови творів (в оригіналах і  перекладах), <i>наводить</i> відповідні приклади, цитати;<br>
<i>знає</i> про втілення сюжетів, образів, мотивів ренесансної літератури у світовому мистецтві (1-2 твори за вибором);<br>
<i>називає</i> відомих українських перекладачів творів доби Відродження; <br>
<i>виявляє</i> окремі особливості відтворення перекладачем тексту оригіналу засобами української мови (за умови володіння іноземною мовою). 
  </td>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>